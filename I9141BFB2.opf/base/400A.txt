༄༅།།བོད་ཀྱི་ནང་བསྟན་དཔེ་ཚོགས་ལྟེ་བ།།
Tibetan Buddhist Resource Center
Text Scan Input Form - Title Page
TBRC Volume Number
TBRC Work Number (W)
5756
30017
Title
རྒྱུད་སྡེ་སྤྱི་རྣམ།
rgyud sde spyi rnam
Author
Descriptor
Original Publication
bod kyi bcu phrag rig mdzod chen mo. bka' brgyud pa'i gsung
rab;v. 17
zi ling
Place
Publisher
mtsho sngon mi rigs dpe skrung khang
Date
2004
Total Volumes
Current Volume (of Total)
Number of TBRC Introductory Pages
Number of Introductory Pages
Number of Text Pages
TBRC Scanning Information
8,3, 2
2, 1104
scanned at m/s satluj infotech images, e-45, sector 27 noida,
district gautam buddha nagar, u.p. 201301 via new delhi, india
for the tibetan buddhist resource center, 150 w 17th st., new york
city, ny 10011, usa 2006



Rgyud sde spyi rnam/Mkhan-po Dam-chos-zla-bas bsgrigs.
UNUL
A
CAN
N
EW
MANA
MAMMUM
MAN
.
MEN
LC Control Number: 2004314771
Type of Material: Book (Print, Microform, Electronic, etc.)
Main Title: Rgyud sde spyi rnam/ Mkhan-po Dam-chos-zla-bas bsgrigs.
Edition Information: Dpar thens 1.
Published/Created: Zi-lin : Mtsho-snon mi rigs dpe skrun khan, 2004.
Related Names: Dam-chos-zla-ba, Mkhan-po.
Bu-ston Rin-chen-grub, 1290-1364. Rgyud se spyi’i rnam par gzag pa rgyud
sde rin po che’i mdzes rgyan zes bya ba bzugs so (rgyas pa)
Bu-ston Rin-chen-grub, 1290-1364. Rgyud sde spyi’i rnam par gzag pa rgyud
sde thams cad kyi gsan ba gsal bar byed pa zes bya ba bzugs so (brin po)
Padma-dkar-po, 'Brug-chen IV, 1527-1592. Rgyud sde spyi’i rnam gzag
mkhas pa’i yid 'phrog ces bya ba bzugs so.
Description: 8, 3, 2, 2, 1104 : ill. ; 21 cm.
ISBN: 754200932X (v. 17)
Summary: Collection of Kagyudpa scholar's texts on general survey and classification of
the tantras according to the Bka’-rgyud-pa tradition.
Contents: Rgyud sde spyi’i rnam par gzag pa rgyud sde rin po che’i mdzes rgyan zes bya
ba bzugs so (rgyas pa) / Khro-phu Bu-ston-thams-cad-mkhyen-pas mdzad --
Rgyud sde spyi’i rnam par gzag pa rgyud sde thams cad kyi gsan ba gsal bar
byed pa zes bya ba bzugs so (brin po) / Khro-phu
Bu-ston-thams-cad-mkhyen-pas mdzad -- Rgyud sde spyi’i rnam gzag mkhas
pa'i yid 'phrog ces bya ba bzugs so / Kun-mkhyen 'Brug-pa Padma-dkar-pos
mdzad.
Notes: In Tibetan.
Subjects: Tripitaka. Sūtrapįtaka. Tantra--Introductions--Early works to 1800.
Kanjur. Rgyud--Introductions--Early works to 1800.
Series: Bod kyi bcu phrag rig mdzod chen mo. Bka'-brgyud pa'i gsun rab ; pod 17
LC Classification: BQ7679.4 vol. 17 of 2004 BQ2140
Overseas Acq. No.: Ch-Tib-2004-314771
Repro./Stock No.: Library of Congress -- New Delhi Overseas Office RMBY38.00
Quality Code: Icode



,
“:::
:
:
::
T.
.
消
:
..
.
.
,
出此印上市!
那
辦
瑪雅
可以:
A
:
腳踏
台即時
产
出
3.
#
立了
…..
七月
一
期
發
了
出。
在产线,年,,,
“新三产”
在本
高中生,
。
。
,
.
中
1
甲
。中共也才
數
es":FAMPP,
点
·
...
... -i
港
第
:null. The "
:
:::
EnPtr;L
t
-
:
ri
"
i
-linersit l
德說
....
L. WEL: VT. file1 - "i
照
施
.
第会
---
=" +
宜了。
SH":
----
中一中EMIEW IPHPWEBCwIwPanadbum/rtebEFT:PTEMPTYAFARFRAMA
-
雖
-
//be
1.***11*1+1"http:
W
-
F
”. T
?
#" }, { ter''
="" idle' ''":
"H-PIPiPTH
; LELL-T-Tar i JiaDa「下「十二FLiu
..
SHEEL.
-
“
或是我理
------
: aimg,一世ilust 4-W-E中,t=ULY THIH-4-sala: Tanize
露
-
----
::
11.
A.
目
」
。
出事,
THE
TEMP-mi-THrpWHATH-AHH24"+:14th -1.H. Attrat:14 13.4 - briti Lined.
游
生日:
中日时正評
”
.
交
聽聽的秘
,
博士
张
社
:門比出刊
主料
問
生日:
一代
洲北
:
世ne#balah
W
h isaA1AA2:Art Hunt
aipedit
:;:1541xx434:11:44.AN Airith 4.141,147EAH,1Mais-448i4j441104i
A
学会
社
路
旅行
.
#
那
發
177
结语
效
。
25
,
。
15日
PS
:
社
的
。”
:
,
:
进非
把心門的中
,
,
:
的人,
新事物。
“中
「:
,,
關
一一一一一一一一
,
。
”
“国
第一
行北台中
华并出。
ON
隨
一
:
:
:
#
:
17
…
SMT
强
市中心
会员之一,
的
女主
-
.
出七時
v 30011
。
-
::/
W
一一一一一一一一一
:
注
力”
。
15:51
非



ཟླ:!
*#ཀf--
4E
:
.
:
.
.
* 1:
མི་ལ
བས་
-
*
'''
''
་
*
ནྟི
•
་
་
“
ས
* རྒྱུ བ
སྶ
::
:::
• •
:::
::
-
Erste, -
**
..
.:
1:|:
e;：་
* :
-:
་
•
--
:
ཙs
རྒྱུ་
པོད་བཅུ་གཅིག་པ།
པོད་བཅུ་གཉིས་པ།
པོད་བཅུ་གསུམ་པ།
པོད་བཅུ་བཞི་པ།
པོད་བཅོ་ལྔ་པ།
པོད་བཅུ་དྲུག་པ།
པོད་བཅུ་བདུན་པ།
• པོད་བཅོ་བརྒྱད་པ།
• པོད་བཅུ་དགུ་པ།
པོད་ཉི་ཤུ་པ།
འདུལ་བ། ( མ )
མངོན་པ། （ གོང་མ)
མངོན་པ། ( འོག་མ)
དབུ་མ།
ཕར་ཕྱིན།
མདོ་སྔགས་མཚམས་སྦྱོར་གྱི་གཞུང་།
རྒྱུད་སྡེ་སྤྱི་རྣམ།
རྒྱུད་སྡེའི་དགོངས་འགྲེལ།( ཨེ)
རྒྱུད་སྡེའི་དགོངས་འགྲེལ།( ཝཾ)
ཐབས་གྲོལ།
y
སs/
g
g
::
1:
|:::
འrtf
*
'''
བ།*
1:|
|};，
-
*
F
འ
༩ia
4• ::
དཀྱ-
་
15::
* ས*
•
་་
:
't:
1=
,''
*
1:
ཀ|
11
: 1:|: : ::• !
1
i
:：
itti.. sF1:|:
*
*
་་
tt
tra
:
1:|:
ཀ་༡ | *
::
1:|:
p
'' : -
''j1: 1:1* 1
4 41:|: *
a
:''
: : 1:•ti
:|
:
**
*7
，
-f
:
་ "ཟས "
*
r1.1:11:
,
1:
14
ས ས ༡༡ :༠ :
1： |:
:
་་་
1:|: ::!
ཀཀཀྐཱ་ན་ཏག་
: 1:
**1
:11
|:
#**
1:|
| ''4#|
:
::
:|:
it:
1:|:
:
ppy°s:



. .
܂ ܇
܇ ܀܀. , , ܇ · ܕ ܕ
.
**" . .
, ' ܀
'
' ܀ ܩ܀ :
.
: -' . .
. . . ..
܆ ܇
.
. .
.
. .
.
.
.
.
'
ܪ ،
، ، ،
، ،
،
،
، ، ،
، ،
܆
܇ ܇
܀
.
: .
. ' . ܀
.
: . '
܀
.
ܕ . . .
.
..
. ܇܆ ܀ -
'܇ ܀܃ ܃ ܃ ܃ ܃
،، ، ܃
.
.
..
.
.
.. ܪ܀ .. ܇ ܀
܇ :
;,.
-, . ܕܚܕܪ ܗܐ
܇
܇ ܀ ،
، ،
، ، ، ،
، ، ، ،܀ ،،، ܃ ܇:1
-1 ' ܒܫ، ، ، ، ---* ܠܗܳܐ ܀ -
.
.
" . .. ..
. ܕ . ' . ' . . ' , ܀
' . ,ܪ ، ܂ ܫܝܪ ";
. * ܩܙܫ ܣܪܤܝܗ '
ܕܕ .ܢܕ
-. ܢܶܗ
ܡܶܫ ܚ ܫ
ܫܪܪ
ܕ
ܫ ،،܀ . ܟ .-
܀.
܀ . ܕܫܬܐ.--.܀...
ܟ ܐܝܫ....
ܙ:܀ ܪܫܡܗܐܙܐܚܬ. :," ܙܗ ܕܙܙܙܚܙܙܙ ܙܟ ܙ - ܙ ܙ . ܫܣܪ ܝܕܙܪ
ܪ
ܪ
ܪ ܠܝܝ. .' ܀ ܚܟܪ ܙܪ.
. . .:. . ܂܀
܀ ' ' ..
. ܟ ܗ.܆
;
**
، ܃ ܂ ܃ ܃ ܨܲ
. .
ܟ ܀ ،
. .. ; ; '
،، . . - .. ܕ݁ܟ݁، ܐܚ: ... ܐ ܇ ܀
., ,
* ,
ܟ .܂ ܪ، ،
ܕ
ܕ
.
܀
ܙ
-
-
-



《 བོད་ཀྱི་བཅུ་ཕྲག་རིག་མཛོད་ཆེན་མོ 》ལས་
བཀའ་བརྒྱུད་པའི་གསུང་རབ།
རྩོམ་སྒྲིག་ཨུ་ཡོན་ལྷན་ཁང༌།
བློ་འདྲི་ས།
མཁས་དབང་ཁྲོ་རུ་ཚེ་རྣམ།
མཁས་དབང་གྲུབ་རིགས་ཁྱུ་མཆོག་
གཙོ་སྒྲིག་པ།
སངས་རྒྱས།
གཙོ་སྒྲིག་གཞོན་པ།
མཁན་པོ་དམ་ཆོས་ཟླ་བ།
རིན་ཆེན་དོན་གྲུབ།
རྩོམ་སྒྲིག་ཨུ་ཡོན།
མཁན་པོ་དཔའ་བརྟན། སྤྲུལ་སྐུ་ཀླུ་སྒྲུབ་རྒྱ་མཚོ།
བེ་རི་བདེ་ལེགས་ཕུན་ཚོགས། བསོད་ནམས་ཚེ་རིང་།
སྐལ་བཟང་ལྷ་མོ། ལྷུན་གྲུབ་རྡོ་རྗེ།
པ་ -
-



བོད་ཀྱི་བཅུ་ཕྲག་རིག་མཛོད་ཆེན་མོ།
༄༅ ། །དཔལ་མཉམ་མེད་འགྲོ་མགོན་བཀའ་
བརྒྱུད་པའི་གསུང་རབ་ཕྱོགས་བསྒྲིགས་
ལེགས་བཤད་ཀུན་འདུས་དྲི་མེད་
ལུང་རིགས་གན་མཛོད་ལས་
པོད་བཅུ་བདུན་པ།
རྒྱུད་སྡེ་སྤྱི་རྣམ།
མཁན་པོ་དམ་ཆོས་ཟླ་བས་བསྒྲིགས།
--
-
--
མཚོ་སྔོན་མི་རིགས་དཔེ་སྐྲུན་ཁང་།



图书在版编目(CIP)数据
内明学·续部总论/
布敦·仁钦竹等著,一西宁:青
海民族出版社,2001.6
(藏族十明文化传世经典丛书:噶举系列第17卷/
桑杰主编)
ISBN 7-5420-0932-X
. 藏传佛教一研究一藏语
I.内... I.布,..
N.B946.6
中国版本图书馆 CIP 数据核字(2001)第034505号



hop
.
.
.



སྒྲ་ཀ་ལཱ་བ་དང་ཙནྡྲ་བ་དང་
གླེང་གཞི།
རིག་པའི་གནས་བཅུའམ་བཅུ་ཕྲག་རིག་གནས་ཞེས་པ་ནི་བོད་མི་་་
རིགས་ཀྱིས་འཇིག་རྟེན་སྤྱིའི་ཕན་བདེའི་གཞི་མར་གྱུར་པའི་བློའི་རིག་པ་་་་་
མཐའ་དག་གི་སྤྱི་ལ་བཏགས་པའི་མིང་ཞིག་ཡིན་ཏེ། དེ་ལ་དབྱེ་ན་སྒྲ་རིག་
པ་དང་། བཟོ་རིག་པ། གསོ་བ་རིག་པ། ཚད་མ་རིག་པ། ནང་དོན་རིག་པ་
སྟེ་རིག་གནས་ཆེ་བ་ལྔ་དང་། སྙན་ངག་དང༌། མངོན་བརྗོད། སྡེབ་སྦྱོར།
ཟློས་གར། སྐར་རྩིས་ཏེ་རིག་གནས་ཆུང་བ་ལྔ་སོགས་བསྡོམས་པས་བཅུ་རུ་
།དེ་ཡང་སྒྲ་རིག་པ་ནི་རྗོད་བྱེད་ཚིག་གི་འཁྲུལ་བ་ཚར་གཅོད་
ཅིང་སེལ་བར་བྱེད་པའི་རིག་པ་ལ་བྱ་སྟེ།
སྒྲ་དབྱངས་ཅན་མ་ལ་སོགས་པ་དང་བརྡ་སྤྲོད་ཀྱི་གཞུང་དག་ཀྱང་འདིའི་་་་
ཁོངས་སུ་འདུས་པར་བཤད་དོ། །བཟོ་རིག་པ་ནི་འདོད་རྒུ་དོན་དུ་གཉེར་བ་
རྗེས་སུ་འཛིན་པའི་རིག་པ་ལ་བྱ་སྟེ། དཔེར་ན་ཁང་བའི་བཟོ་བཀོད། ལྷ་
རིས་མཛེས་རིས། གསེར་དངུལ་ཟངས་ལྕགས་བཞུ་ཐབས་དང་ལས་སྣོན།
སོ་ནམ། ཚོང་གཉེར་ལ་སོགས་གནས་སྐབས་ཀྱི་ཕན་བདེ་དོན་གཉེར་བྱེད་
པའི་རིག་པ་གང་ཡིན་ཡང་འདིའི་ཁོངས་སུ་འདུ་བར་བཤད་དོ། །གསོ་བ་
རིག་པ་ནི་བྲོ་ནད་རྣམ་པ་སྣ་ཚོགས་ཀྱིས་བཏབ་པའི་ལུས་ཅན་རྣམས་ཀྱི་་་་་
ནད་ཀྱི་ཟུག་རྔུ་མཐའ་དག་སེལ་བར་བྱེད་ཅིང་། དུས་མ་ཡིན་པར་འཆི་བའི་
སྡུག་བསྔལ་གྱི་འཇིགས་པ་ལས་སྐྱོབ་པའི་ནུས་པ་དང་ལྡན་པར་བྱས་ནས་ཚེ་
རིང་བ་དང་ནད་མེད་པའི་བདེ་བ་སྒྲུབ་པར་བྱེད་པའི་རིག་པ་སྟེ། དཔེར་ན་
གཞལ་ཏོ།
，
-
-
，
༔
༔
་་་་་
་
"，
"
་
བ ་
བ
.༠༠d' s*
* 't''༩ཀ '',
+-
:
, ༈ - st='དP，，，,，
, - -
' • ན " །
。
༤ ཟབ༤:|:
#t 4༣༡༡ ཀ་+: •
•
, #f ..***
w
w，，，.
.........， ，，，，,
1
༩
:: +
&+- ་་་་་་་ ཚེ་
/..
བའ དང་པ་ པ ལ
་
མ
་དང་མཚོ...……
རིམ་མི་



，
སྨན་གྱི་རྒྱུད་བཞི་ལྟ་བུའོ། །ཚད་མ་རིག་པ་ནི་རྒྱུ་མཚན་ཡང་དག་ལ་བརྟེན་
ནས་རིགས་པ་ཞིབ་མོས་དོན་གྱི་འཁྲུལ་བ་ཚར་གཅོད་ཅིང་སེལ་བར་བྱེད་་་་
པའི་རིག་པ་སྟེ། བོད་བརྒྱུད་ནང་བསྟན་ཚད་མའི་སྐོར་གྱི་གཞུང་མཐའ་
དག་འདིའི་ཁོངས་སུ་འདུས་སོ། །ནང་དོན་རིག་པ་ནི་བསླབ་པ་གསུམ་དང་
བསྐྱེད་རྫོགས་ཀྱི་ཉམས་ལེན་སོགས་ནང་པ་སངས་རྒྱས་པའི་ཐུན་མོང་མ་་་་་
ཡིན་པའི་ལམ་སྟོན་པའི་རིག་པ་སྟེ། འདི་ལ་བཀའ་བསྟན་གཙོ་བྱས་པའི་
གཞུང་ཤིན་ཏུ་མང་ཞིང་། བོད་ཀྱི་གྲུབ་མཐའ་སོ་སོའི་གཞུང་དག་ཀྱང་
འདིའི་ཁོངས་སུ་འདུས་སོ། །སྙན་ངག་ནི་སྨྲ་བའི་ཚིག་རྣམས་ལ་ཡིད་དུ་འོང་
བའི་ཉམས་ཀྱི་ཁྱད་པར་འདོན་པའི་ཐབས་སྟོན་པའི་ཚིག་རྒྱན་གྱི་རིག་པ་སྟེ།
བོད་ཀྱི་སྙན་འགྲེལ་དང་སྙན་རྩོམ་མཐའ་དག་འདིའི་ཁོངས་སུ་འདུས་སོ། །
མངོན་བརྗོད་ནི་མིང་གཅིག་དོན་དུ་མར་འཇུག་པ་དང་དོན་གཅིག་ཉིད་་་་
ཀྱང་མིང་གི་རྣམ་གྲངས་དུ་མས་མངོན་པར་བརྗོད་པའི་རིག་པ་སྟེ། དཔེར་
ན་མངོན་བརྗོད་མཁས་པའི་རྣ་རྒྱན་ལྟ་བུའོ། །སྡེབ་སྦྱོར་ནི་ཡི་གེ་ལྕི་ཡང་གི་
བྱེ་བྲག་བསྡེབས་ཤིང་སྦྱར་ནས། ཚིག་གི་སྦྱོར་བ་ལེགས་པར་འདོན་པའི་
རིག་པ་སྟེ། དཔེར་ན་སྡེབ་སྦྱོར་སྣ་ཚོགས་མེ་ཏོག་ཆུན་པོ་ལྟ་བུའོ། །ཟློས་གར་
ནི་སྔོན་བྱུང་གི་གཏམ་རྒྱུད་གང་ཞིག་ལུས་ཀྱི་རྣམ་འགྱུར་རྣམ་པ་སྣ་ཚོགས་་་
དང༌། དབྱངས་ཀྱི་བྱེ་བྲག་ཐ་དད་པ་དང་། སྐད་རིགས་སོ་སོའི་རྗོད་བྱེད་
རྣམས་ཉེ་བར་དྲངས་ཏེ་གླུ་ཟློས་ཤིང་གར་བྱེད་པའི་སྒོ་ནས་གཟུགས་ཅན་དུ་
སྟོན་པར་བྱེད་པའི་སྒྱུ་རྩལ་ཞིག་ལ་བྱ་སྟེ། དཔེར་ན་ཟློས་གར་གྱི་བསྟན་
བཅོས་དང་འཁྲབ་གཞུང་ཡོད་ཚད་འདིའི་ཁོངས་སུ་འདུས་སོ། །སྐར་རྩིས་
ནི་གྲངས་ ཀ་སྣོན་ཕྲི་སྒྱུར་བགོད་ ཅི་རིགས་ཀྱིས་གྲངས་ཚད་ཀྱི་འབྲེལ་བ་



གཞལ་བའམ། གཟའ་སྐར་དུས་ཚིགས་བརྩི་བ་གཟའ་སྐར་འཕྲོད་སྦྱོར་གྱི་
དགེ་དང་མི་དགེའི་འབྲས་བུ་བརྟག་པ་ལ་བརྟེན་ནས་ཀུན་རྫོབ་བླང་དོར་་་་་
སྟོན་པའི་རིག་པ་སྟེ། དཔེར་ན་རྩིས་དཀར་ནག་གི་གཞུང་གང་ཡིན་ཡང་
འདིའི་ཁོངས་སུ་འདུས་སོ། །གོང་གསལ་གྱི་རིག་པའི་གནས་བཅུའི་བྱེ་བྲག་
རེ་རེའི་ཆ་ནས་བཤད་ན་ཕལ་ཆེ་བ་བོད་རང་ལ་གནའ་སྔ་མོ་ནས་ཡོད་ཀྱང་།
ལ་ལ་ནི་རིག་པ་ཡོད་ཀྱང་གཞུང་མེད། ལ་ལ་ནི་གཞུང་དང་རིག་པ་གཉིས་
ཀ་མེད་པ་བཅས་ཀྱི་དབང་གིས་རིག་གནས་བཅུའི་ཕུང་བོ་ཆ་ཚང་བ་ཞིག་
མ་གྲུབ་ལ་རིག་པའི་གནས་བཅུ་ཞེས་པའི་ཐ་སྙད་ཀྱང་འབོད་དུ་མེད་ཅིང་།
དེ་དག་ལ་ཡོངས་སུ་བྱང་ཆུབ་པའི་མཁས་པ ཚན་པོ་འདི་ཡིན་ཞེས་མཛུབ་
མོ་ཀེར་ནས་སྟོན་རྒྱུ་ཡང་མེད་པར་སྣང་ངོ༌། །
དུས་རབས་བཅུ་གསུམ་པའི་ནང་། རྗེ་ས་སྐྱ་ཀུན་དགའ་རྒྱལ་མཚན་
གྱིས་རང་ཉིད་ཀྱི་ཁུ་བོ་རྗེ་གྲགས་པ་རྒྱལ་མཚན་དང་ཁ་ཆེའི་པཎ་ཆེན་ཤཱཀྱ་
ཐི་གཙོ་བྱས་པའི་མཁས་ཆེན་དུ་མ་སློབ་དཔོན་དུ་བསྟེན་ནས་རིག་པའི་་་་་་
གནས་མཐའ་དག་ལ་རིས་མེད་གུས་རྟག་བརྩོན་པས་མཁས་པར་སྦྱངས་་་་་
པས་བོད་གངས་ཅན་གྱི་ལྗོངས་སུ་འགྲན་པའི་ཟླ་དང་བྲལ་བའི་པཎྜི་ཏ་ཆེན་
པོའི་གོ་འཕང་བརྙེས། དཔལ་ལྡན་ས་སྐྱའི་གདན་ས་ཆེན་པོར་ཕྱོགས་བཞི་
ནས་བུང་བའི་ཚོགས་འཁོར་བ་བཞིན་འདུས་པའི་སློབ་བུ་རྣམས་ལ་བཅུ་་་་་
ཕྲག་རིག་པའི་གནས་ཀྱི་ཁྲིད་རྒྱུན་ཐོག་མར་སྤེལ་ཅིང་སྲོལ་ཕྱེ་བའི་བཀའ་་་་
དྲིན་ལས། ཁ་བ་རི་བའི་ཡུལ་འདིར་ད་གཟོད་རིག་གནས་ཆེ་ཆུང་ཀུན་ལ་
རིས་སུ་མ་ཆད་པར་སློབ་སྦྱོང་བྱེད་པའི་སྲོལ་ཡག་པོ་ཞིག་རིམ་གྱིས་ཆགས་་་
ཤིང་། རིག་པའི་གནས་བཅུ་ལ་མཁས་པའི་པཎྜི་ཏ་ཆེན་པོ་གནམ་གྱིས་ས་
-
---
，



ཁེབས་པ་ལྟ་བུ་མི་ཉུང་བ་ཞིག་སྔ་ཕྱིར་བྱོན་པ་དང་། རིག་གནས་བྱེ་བྲག་པ་
གཅིག་གམ་དུ་མར་སྦྱངས་པ་ཕུལ་དུ་ཕྱིན་ཅིང་ཆེད་དུ་མཁས་པའི་སྨྲ་བའི་་་་
དབང་པོ་བགྲང་གིས་མི་ལང་བ་བྱོན་ཏེ། རིག་གནས་དེ་དང་དེ་གསལ་བར་
བྱེད་པའི་བསྟན་བཅོས་མང་དུ་མཛད། འཆད་ཉན་གྱི་འཕྲིན་ལས་རྒྱ་ཆེར་
སྤེལ་བས། བོད་ཀྱི་རིག་གནས་བཅུ་ཞེས་པ་ནི་མིང་ཙམ་མ་ཡིན་པར་ངེས་པ་
དོན་དང་ལྡན་པའི་རིག་གནས་ཕུན་སུམ་ཚོགས་པ་ཞིག་ཏུ་གྱུར། བོད་ཀྱི་
བཀའ་འགྱུར་དང་བསྟན་འགྱུར་ནི་ཤེས་བྱ་སྣ་ཚོགས་གཅིག་ཏུ་འདུས་པའི་
རིག་གནས་ཀྱི་བང་མཛོད་ཆེན་མོ་ཞིག་རེད་ཅེས་ད་ལྟ་འཇིག་རྟེན་ན་རླུང་་་་
ལྟར་གྲགས་པ་འདི་ཡང་མདོར་བསྡུས་ན་རིག་གནས་བཅུའི་ཁོངས་སུ་མ་་་་་
གཏོགས་པ་མེད་པར་མངོན་ཞིང་། བཀའ་བསྟན་གཙོ་བྱས་པའི་རིག་གནས་
ཀྱི་བསྟན་བཅོས་རི་བོའི་གཏོས་དང་མཉམ་པ་རང་གིས་མཇལ་ན་དད་པའི་
སྤུ་ལོང་གཡོ་བ། གཞན་ལ་ངོམ་ན་ལ་རྒྱའི་སྤོབས་པ་རྒྱས་པ་འདིས་བོད་མི་
རིགས་ནི་རིག་གནས་ཀྱི་ལོ་རྒྱུས་རིང་ཞིང་ཤེས་རིག་གི་ལག་རྗེས་ཆེ་བའི་མི་
རིགས་ཁྱད་དུ་འཕགས་པ་ཞིག་ཡིན་པ་ར་སྤྲོད་གསལ་པོ་བྱས་འདུག །
རང་མི་རིགས་ལ་རིག་གནས་བཅུའི་བང་མཛོད་འདི་འདྲ་ཆེན་པོ་ཞིག་
ཡོད་ཀྱང་། ད་ཕན་དེ་ཆ་ཡོངས་སུ་ཚང་བའི་སྒོ་ནས་ཕྱོགས་བསྡུས་དང་
ལེགས་སྒྲིག་ཡག་པོ་ཞིག་བྱས་མེད་པས། སྤྱིར་བོད་ལ་རིག་གནས་བཅུའི་
གཞུང་དང་བསྟན་བཅོས་ག་ཚོད་ཅིག་ཡོད་པ་དང་། བྱེ་བྲག་ཏུ་རིག་པའི་
གནས་རེ་རེར་ཚད་ལྡན་གྱི་གསུང་རབ་གང་དང་གང་དག་ཡོད་ཅེ་ན། ལ་ལ་
ནི་ཆོས་ཀྱི་གྲུབ་མཐའི་ལྟ་བ་ཐ་དད་པའི་དབང་གིས་ཀུན་གྱིས་ཁས་ལེན་པ་
ཞིག་བརྗོད་དཀའ་ཞིང་། ཁ་ཤས་ནི་ཡུལ་དང་དུས་ཀྱིས་བསྐལ་པས་གསེར་



ཡིན་ཡང་བོང་བ་བཞིན་དུ་མུན་རྡུལ་གྱི་ཁྲོད་དུ་ལུས་ཏེ་ཁྱབ་གདལ་དུ་མ་་་་་
སོང་ལ། འགའ་ཞིག་ནི་ཆོས་རྒྱུན་མི་གཅིག་པའི་དབང་གིས་ཞེན་རིས་ཀྱི་
ཕྱོགས་སུ་འཁྱེར་བའང་ཡོད་པ་བཅས་ཀྱིས་རྐྱེན་བྱས་པས། འདི་ནི་འདི་
དང་འདིའོ། །དེ་ནི་དེ་དང་དེ་དག་གོ་ཞེས་གདེང་ཆོད་པའི་ལན་གསལ་བོ་
ཞིག་གདབ་དཀའ་བ་ནི་གཞན་གྱི་ཁྲེལ་བའི་གཞི་རུ་མི་འགྱུར་གྲང་སྙམ་སྟེ།
གཞི་ནས་བོད་ཀྱི་རིག་གནས་བཅུའི་དཔེ་ཚོགས་ཤིག་བསྒྲིག་པའི་འཆར་་་་
གཞི་ཞིག་བཀོད་པ་ལ། མཚོ་སྔོན་ཞིང་ཆེན་ཡུལ་ཤུལ་ཁུལ་ནང་བསྟན་སློབ་
གླིང་གི་འགན་འཛིན་སློབ་དཔོན། སྐྱོ་བྲག་དགོན་པའི་མཁན་པོ། བཀའ་
བརྒྱུད་པའི་རང་ལུགས་འཛིན་པ་དམ་ཆོས་ཟླ་བ་ལགས་ནས་བཀའ་བརྒྱུད་
པའི་ རིག་ གཞུང་ དཔེ་ཚོགས་ ཤིག་ བསྒྲིག་རྒྱུའི་དགོངས་བཞེད་ ཐོག་མར་
བཏོན་པ་དེ་འདི་ག་དཔེ་སྐྲུན་ཁང་གི་འཆར་གཞི་དང་མ་གྲོས་རང་མཐུན་་་་་
བྱུང་བའི་ཁར། རྩོམ་སྒྲིག་པ་སྐལ་བཟང་ལྷ་མོ་དང་ལྷུན་གྲུབ་རྡོ་རྗེ་གཉིས་
ཀྱིས་བོད་ཀྱི་གྲུབ་མཐའ་སོ་སོ་ནས་རང་རང་གི་གྲུབ་མཐའ་དེའི་ཚད་ལྡན་་་
མཁས་པས་བརྩམས་པའི་རིག་གནས་བཅུའི་སྐོར་གྱི་ཚད་ལྡན་བསྟན་བཅོས་
ཀྱི་མུ་འབྲེལ་དཔེ་ཚོགས་ཤིག་བསྒྲིག་པའི་ཇུས་གཞི་བཏོན། ཇུས་གཞི་དེ་
ཡང་སྔ་ཕྱིར་བཀའ་བརྒྱུད་པའི་མཁས་དབང་ཁྲོ་རུ་ཚེ་རྣམ། དགེ་ལུགས་
པའི་མཁས་དབང་ཤར་གདོང་བློ་བཟང་བཤད་སྒྲུབ་རྒྱ་མཚོ། ས་སྐྱ་པའི་
མཁས་དབང་ཚུལ་ཁྲིམས་རྒྱལ་མཚན། རྙིང་མ་བའི་མཁས་དབང་དགུ་རོང་
རྒྱལ་སྲས་སོགས་གཙོ་མཛད་པའི་མཁས་དབང་རྒན་གཞོན་མི་ཉུང་བ་ཞིག་
ལ་སྙན་སེང་ཕུལ་བ་ན། སྐུ་ལྷན་རྒྱས་ནས་དགྱེས་ཚོར་ཆེན་པོས་རྗེས་སུ་ཡི་
རང་དང༌། རིན་ཐང་གཞལ་དུ་མེད་པའི་དགོངས་འཆར་དང་གྲོས་གཞི་མི་



ཉུང་བ་ཞིག་བསྩལ་བས། གཞི་ནས་བཀའ་བརྒྱུད། ས་སྐྱ། དགེ་ལུགས། རྙིང་
མ་བཅས་བོད་ཀྱི་གྲུབ་མཐའ་ཆེན་པོ་བཞི་རེ་རེ་ནས་རིག་གནས་བཅུའི་དཔེ་
ཚོགས་དེབ་གྲངས་ཉི་ཤུ་སྟེ། ཁྱོན་བསྡོམས་དེབ་གྲངས་བརྒྱད་ཅུ་ལོངས་པའི་
མུ་འབྲེལ་དཔེ་ཚོགས་ཆེན་པོ་ཞིག་བསྒྲིགས་ཏེ་པར་དུ་བསྐྲུན་པར་བློ་ཐག་་་་
རྦད་དེ་ཆོད་ཅིང་། དཔེ་ཚོགས་ཆེན་པོ་འདིའི་མཚན་བྱང་ལ་བོད་ཀྱི་བཅུ་
ཕྲག་རིག་མཛོད་ཆེན་མོ་ཞེས་བཏགས་སོ། །དཔེ་ཚོགས་འདི་ཉིད་རིག་
གཞུང་གི་ཆ་ནས་ཚད་ལྡན་ཞིག་ཡོང་བ་དང་། ནང་དོན་གྱི་ཆ་ནས་ཆ་ཚང་
བ་ཞིག་ཡོང་བ། ཁེབས་རྒྱུའི་ཆ་ནས་རིས་སུ་མ་ཆད་པ་ཞིག་ཡོང་བའི་ཆེད་
དུ། དཔེ་ཚོགས་རེ་རེའི་བསྟན་བཅོས་ཀྱི་དཀར་ཆག་ལའང་མཁས་དབང་དུ་
མར་དྲི་གཏུག་ཡང་ཡང་བྱས་ཐོག ཐུན་མོང་ནས་གཟབ་ནན་གྱིས་ཞིབ་
བཤེར་དང་འདོར་ལེན་བྱས་ཏེ་གཏན་ལ་ཕབ་ཅིང་དཔེ་ཚོགས་སྒྲིག་མཁན་
གྱིས་ངལ་བརྒྱ་དང་དུ་བླངས་ཏེ་མ་ཕྱི་འཚོལ་སྡུད་ཀྱི་འོ་བརྒྱལ་ཤིན་ཏུ་མི་་་་
ཆུང་བ་མྱངས་པའི་ཚུལ་ལས་ཁོང་ཚོས་བོད་ཀྱི་རིག་གནས་འཛིན་སྐྱོང་སྤེལ་
གསུམ་གྱི་ལས་དོན་རླབས་པོ་ཆེ་དེར་འཆང་བའི་མཚུངས་མེད་ཐུགས་ཞེན་
དང་བླ་མེད་ལྷག་བསམ་མངོན་པར་མཚོན་པས་ང་ཚོ་ལ་སེམས་འགུལ་ཆེན་
པོ་ཐེབས་ཏེ་བསྔགས་བརྗོད་ཀྱི་མེ་ཏོག་ལན་བརྒྱར་མི་གཏོར་རང་དབང་་་་་
མེད་པར་གྱུར་ཏོ། །
འདི་ག་དཔེ་སྐྲུན་ཁང་གི་བསམ་འདུན་ལྟར་ན། བོད་ཀྱི་གྲུབ་མཐའ་
ཆེན་པོ་བཞི་གཙོ་བྱས་པའི་མུ་འབྲེལ་དཔེ་ཚོགས་འདི་ཉིད་ལས་གྲུབ་པའི་་་་་
བཅུ་ཕྲག་རིག་མཛོད་ཆེན་མོ་འདིས་ད་གཟོད་བོད་ཀྱི་རིག་གནས་བཅུའི་སྤྱི་
ཁོག་ཙམ་རྒྱལ་ཁབ་ཕྱི་ནང་གི་རིགས་སོ་སོའི་ཀློག་པ་པོའི་སྤྱན་ལམ་དུ་བསྟར་



ཐུབ་ཅིང་། དཔེ་ཚོགས་འདིས་ད་གཟོད་ཅུང་ཆ་ཚང་ལ་བྱེ་བྲག་གི་ཁྱད་ཆོས་
སམ་ཡོན་ཏན་མ་ཉམས་པའི་སྒོ་ནས་བོད་ཀྱི་རིག་གནས་བཅུ་རྒྱུན་འཛིན།
གསར་གཏོད། དར་སྤེལ་གྱི་བཤུལ་ལམ་མངོན་པར་གསལ་བ་ཞིག་མཚོན་
ཐུབ་པས་བསླབ་སྦྱང་བྱེད་མཁན་ཞིག་ཡིན་ན་དཔེ་ཚོགས་འདིས་ཁྱོད་ལ་་་་་་
རིག་གནས་བཅུའི་ཤེས་བྱའི་བང་མཛོད་ཆེན་པོ་ཞིག་གཏད་པ་ཡིན་པས།
ཁྱོད་ཀྱི་འདོད་པའི་རེ་བ་ཡིད་བཞིན་དུ་བསྐང་ཐུབ་པར་གདོན་མི་ཟ་ཞིང་།
ཞིབ་འཇུག་བྱེད་མཁན་ཞིག་ཡིན་ན་དཔེ་ཚོགས་འདིས་ཁྱོད་ལ་རིག་གནས་
བཅུའི་ཟབ་གཏེར་ཆེན་པོ་ཞིག་གཏད་པ་ཡིན་པས། ཁྱོད་ཀྱིས་བརྩོན་འགྲུས་
ཀྱིས་སྔོགས་ལ་བློ་རིག་གིས་གཤོར་དང་། དགོས་འདོད་ཀྱི་ནོར་བུ་རིན་པོ་ཆེ་
མི་རྙེད་པའི་འོས་ཅི་ཡང་མ་མཆིས་སོ། །ཡང་ན་གལ་ཏེ་ཁྱེད་ནི་བསྟན་
བཅོས་སྡུད་ཉར་ལ་དགའ་བའི་རིག་གནས་པ་ཞིག་ཡིན་ན། དཔེ་ཚོགས་
འདིས་ཁྱོད་ལ་བོད་ཀྱི་མཁས་པ་སོ་སོའི་མཛད་ཆོས་གྲགས་ཅན་རྣམས་ཕྱོགས་
གཅིག་ཏུ་འདུས་པའི་དཔེ་ཆའི་བང་མཛོད་ཆེན་པོ་ཞིག་གཏད་པ་ཡིན་པས།
ཁྱོད་ཀྱི་རེ་བ་ལྷུན་གྱིས་གྲུབ་པ་མ་ཡིན་ནམ། རྒྱུ་མཚན་དེའི་ཕྱིར་བོད་ཀྱི་
རིག་གནས་ལ་དགའ་ཞེན་བྱེད་མཁན་རྣམས་ཀྱིས་དཔེ་ཚོགས་འདི་ཉིད་ལ་
ཡིད་དབང་ཏོག་ཙམ་གཏོད་ཅིག་དང་། ཤེས་རིག་ལྡན་པའི་མི་རིགས་
བགྲེས་པོ་ཞིག་གི་རིག་པའི་གཟི་དཔལ་དང་ངོ་མཚར་བའི་ཡོན་ཏན་གསང་
བ་མཐའ་དག་འདི་ན་གདའོ། །གལ་ཏེ་ཁྱོད་ལ་དཔེ་ཚོགས་འདི་ཉིད་ཚར་
གཅིག་འབྱོར་བ་ཡིན་ན། ཁྱོད་ལ་བོད་ཀྱི་རིག་གནས་བཅུའི་ནོར་བུ་ཆེན་
པོ་ཞིག་བདག་གིར་འཐོབ་པ་དང་གཉིས་སུ་མ་མཆིས་པའི་བློ་ཚིམ་ཆོག་ཆོག་
ཡིན་ཞེས་སྨྲ་བར་སྤོབས་སོ། །



དཔེ་ཚོགས་འདི་འདྲ་ཆེན་པོ་ཞིག་བསྒྲིགས་ཏེ་པར་དུ་བསྐྲུན་པ་ནི་
ཐེངས་དང་པོ་ཡིན་ཞིང་། ཉམས་མྱོང་ཞན་ལ་གང་ཅིའི་མཐུན་རྐྱེན་
འཛོམས་མིན་གྱི་དབང་གིས་གྲུབ་མཐའ་རེ་རེའི་དཔེ་ཚོགས་ཀྱི་ནང་ནས་ལ་
ལར་ཚད་ལྡན་ཡིན་མིན་གྱི་ཐེ་ཚོམ་དང་ཐ་ན་འདོད་ཚུལ་མི་མཐུན་པའི་་་་་
གནས་ཚུལ་འབྱུང་སྲིད་ཅིང་། ལ་ལར་ལྟ་བའི་དབང་གིས་གཞན་དང་
གཞན་ལ་ཕོག་ཐུག་འབྱུང་བའི་ནང་དོན་ཡང་ཏོག་ཙམ་རེ་ཅིས་ཀྱང་ཡོད་་་་
ངེས་ཡིན་ན་དེ་དག་ནི་སྔར་འདས་ཀྱི་ལོ་རྒྱུས་ཤིག་ཡིན་པའི་ངོས་ནས་བཤད་
ན་སོར་བཞག་མི་བྱེད་ཀ་མེད་ཡིན་པས། ཀློག་མཁན་ཚོས་ཀློག་པའི་ཚེ་ན་ལོ་
རྒྱུས་ཀྱི་ལྟ་བ་ཡང་དག་ཅིག་བཟུང་ནས་བརྟག་གཞིགས་དང་ཞིབ་འཇུག་བྱ་
ལ། དགེ་སྐྱོན་གང་ཡིན་ཡང་བོད་ཀྱི་རིག་གནས་སྤྱི་ལ་ཕྱར་བ་གྲུ་འདེགས་ཀྱི་
དགེ་ཚོགས་སུ་མཐོང་ནས་ཐུགས་འཁུར་དང་རྒྱབ་སྐྱོར་གནང་བར་འཚལ་་་
ཞིང་ལྷག་བསམ་རྣམ་པར་དག་པའི་དགོངས་འཆར་ལྷུགས་སྩོལ་ཡོད་པ་ཞུ་
ཞུ་ཞེས་ལག་པའི་སྙིམ་པ་སྙིང་གར་སྦྱར་ནས་ཞུས་པ་ལགས་ཏེ། དགེ་
བ་འདིས་ཀྱང་བོད་ཀྱི་རིག་གནས་བཅུའི་ཀླུང་རྒྱུན་ཆད་མེད་རྟག་ཏུ་འབབ་
ཅིང་དབྱར་མཚོ་བཞིན་འཕེལ་ཞིང་རྒྱས་པར་གྱུར་ཅིག་ཅེས་གཙོ་སྒྲིག་པའི་
མིང་ཙམ་འཛིན་པ་སངས་རྒྱས་ནས་ཟླ་ཚེས་བཟང་པོ་ལ་བྲིས།



སྒྲིག་པ་པོའི་གཏམ།
དེ་ཡང་གངས་ཅན་བོད་ཀྱི་ལྗོངས་འདིར་སྟོན་མཆོག་ཤཱཀྱའི་རྒྱལ་པོའི་
བསྟན་པ་མདོ་སྔགས་བཀའ་བསྟན་འགྱུར་རོ་ཅོག་དང་། བོད་རང་གི་རིས་
མེད་མཁས་གྲུབ་རིམ་བྱོན་སོ་སོའི་གསུང་རབ་རི་བོའི་གཏོས་དང་མཉམ་པ་
ཀུན་གྱི་བརྗོད་དོན་བཅུ་ཕྲག་རིག་པའི་གནས་ལ་མ་འདུས་པ་མེད་པ་ལས།
དཔལ་མཉམ་མེད་བཀའ་བརྒྱུད་པའི་གསུང་རབ་ཕྱོགས་བསྒྲིགས་བྱེད་པ་ལ་
བོད་ཀྱི་མཁས་དབང་དུ་མར་བཀའ་འདྲི་ཕུལ་བ་ཐུགས་བབ་ལྟར། འདིར་
བོད་ཀྱི་བཅུ་ཕྲག་རིག་མཛོད་ཆེན་མོ་ལས། ཐོག་མར་དཔལ་མཉམ་མེད་
འགྲོ་མགོན་བཀའ་བརྒྱུད་པ་ཞེས་བརྒྱུད་པ་ཁུངས་བཙུན་ཞིང་བརྒྱུད་འཛིན་
ལུང་གིས་བསྔགས་པ་ལྟ་སྒོམ་སྤྱོད་འབྲས་བཤད་སྒྲུབ་ལས་གསུམ་སོགས་་་་་
ཀྱིས་ཁྱད་པར་འཕགས་པའི་མཁས་གྲུབ་གསེར་གྱི་ཕྲེང་བ་རྣམས་ཀྱི་གསུང་
རབ་བགྲང་འདས་བཞུགས་པ་ལས་སྐབས་འདིར་ཐུན་མོང་ཐུན་མིན་མདོ་་་
སྔགས་ཀྱི་དགོངས་འགྲེལ་ཚོགས་བཤད་འོས་པ། སི་ཏུ་པཎ་ཆེན་གྱི་སུམ་
རྟགས་དང་དབྱངས་ཅན་སྒྲ་མདོ། དཔལ་ཁང་ལོ་ཙཱའི་དག་ཡིག ཀརྨ་ལྷག་
བསམ་སྡེབ་སྦྱོར། ཁམས་སྤྲུལ་སྙན་ངག རྗེ་འཕྲིན་ལས་པའི་མངོན་བརྗོད།
སངས་རྒྱས་རྡོ་རྗེའི་ཟློས་གར། དེའུ་དམར་བསྟན་འཛིན་ཕུན་ཚོགས་ཀྱི་བཟོ་
གནས། དཔའ་བོ་གཙུག་ཕྲེང་དང་ཀརྨ་ངེས་ལེགས་ཀྱི་རྩིས་དཀར་ནག
བཀྲ་འབུམ་པའི་རྒྱུད་བཞི། ཆོས་གྲགས་རྒྱ་མཚོའི་ཚད་མ། དྭགས་པོའི་ལམ་
རིམ་ཐར་རྒྱུན་དང་དཔའ་བོ་གཙུག་ལག་ཕྲེང་བའི་སྤྱོད་འཇུག འབྲུག་པད་
དཀར་སྡོམ་གསུམ། ཀུན་མཁྱེན་མི་བསྐྱོད་རྡོ་རྗེའི་དབུ་ཕར་འདུལ་མཛོད།
གྱི་རྩིག
“



-
བུ་སྟོན་ཀུན་བཏུས། རང་བྱུང་རྡོ་རྗེའི་ཆོས་དབྱིངས་བསྟོད་འགྲེལ། ཀོང་
སྤྲུལ་རྒྱུད་བླ། འབྲི་གུང་ཆོས་གྲགས་བསྟན་དགོངས་གཉིས། བུ་སྟོན་ཐམས་
ཅད་མཁྱེན་པའི་རྒྱུད་སྡེའི་སྤྱི་རྣམ་དང་། བདེ་དགྱེས་གསང་གསུམ་འགྲེལ་
པ། རང་བྱུང་རྡོ་རྗེའི་ཟབ་མོ་ནང་དོན། དྭགས་པོ་བཀྲ་ཤིས་རྣམ་རྒྱལ་ཕྱག་
ཆེན་སོགས་ཀྱི་གཞུང་འགྲེལ་རྒྱས་བསྡུས་འཚམ་པ། བསྡུ་བྱ་མདོ་སྔགས་རིག་
གནས་དང་བཅས་པ། སྡུད་བྱེད་གླེགས་བམ་ཉི་ཤུ། བསྡུ་ཚུལ་གང་ཟག་རིམ་
འཇུག་གི་སློབ་ཁྲིད་འགྲོས་ལྟར་ཕྱོགས་བསྒྲིགས་བྱས་ཡོད། དེང་དུས་མཁས་
པའི་དབང་པོ་ཁྲོ་རུ་ཚེ་རྣམ་དང་གྲུབ་རིགས་ཁྱུ་མཆོག་རྣམ་གཉིས་ ཀྱིས་
བཀའ་ཡི་སློབ་སྟོན། འཛམ་གླིང་རོགས་པ་ཚོགས་པའི(ROKPA)དབུ་
ཁྲིད་ཨ་དཀོན་རིན་པོ་ཆེས་དངུལ་གྱི་འགྲོ་སོང་། མཁན་དཔའ་བརྟན་
གྱིས་ལས་ཀའི་རོགས་པ་བཅས་རྒྱ་ཆེར་གནང་། དེའང་བྱ་བ་འདི་སྤྱི་ལོ་
༡༩༩༨. ༡. ༨ ཉིན་དབུ་བརྩམས་ཏེ་ད་བར་མི་ལོ་གསུམ་གྱི་རིང་དུ་ལྷ་་་་
སར་ལན་གཉིས། ཙཱ་རི། སི་ཁྲོན་ཁྲིན་ཏུ། ཆབ་མདོ། སྡེ་དགེ་རྣམས་སུ་ལན་
རེ་རེ། ཟི་ལིང་དུ་ལན་བཅུ་ཙམ་སོང་སྟེ། དཔེ་སྐྲུན་ཁང་ལ་འབྲེལ་གཏུགས།
མཁན་སྤྲུལ་བཅུ་ཕྲག་གཉིས་ལས་མ་ཕྱི་གཡར་འཚོལ། མ་དངུལ་སློང་མོ། ཡི་
གེ་སྒྲིག་ཞུས་ཀྱི་བྱ་བས་བྲེལ་ཞིང་ཉིན་མོ་ཟས་དང་མཚན་མོ་གཉིད་ཀྱང་གོ་
བཀག་སྟེ་དག་སྒྲིག་པར་སྐྲུན་བྱས་པ་ལ་ཁྱེད་རྒྱ་ཆེའི་དཔྱོད་ལྡན་རྣམས་དང་
ཁྱད་པར་དུ་ཕ་རྗེས་བུ་འཇུག་ཡ་རབས་དམ་པའི་སྤྱོད་པ་རང་མེ་ཏོག་ཕོག་
པའི་ལྷ་སྐལ་བཀའ་བརྒྱུད་པའི་ཐོས་བསམ་པ་རྣམས་ཀྱིས་གཞུང་བཟང་་་་་་
འདི་དག་ལ་འཆད་ཉན་ཡང་ཡང་གནང་བར་མཁྱེན་མཁྱེན།
འདི་ལྟར་ཕྱོགས་བསྒྲིགས་འགྲེམ་སྤེལ་སྐབས་ལྷག་བསམ་ཟོལ་མེད་་་་་་
2



ཀྱིས་བློ་ནུས་འབྱོར་ཚོད་དང་བསྟུན་ནས་ལོ་གྲངས་དུ་མར་དཀའ་ལས་སྡུག་
རུས་བྱས་ཀྱང་འཇོག་འོས་པའི་མ་ཕྱིའི་གཞུང་ལ་ལ་མ་རྙེད། ལ་ལར་ལྡེབ་
ཆད་ཡོད་ཀྱང་བསྐང་ཐབས་མ་བྱུང་། ལ་ལར་གསལ་མི་གསལ་འདྲ་མིན་
མཆིས། ཞུ་དག་བྱེད་སྐབས་འདིར་གནའ་དཔེའི་ཕྲད་རྙིང་མང་བ་སོར་
བཞག་དང་ཡིག་ནོར་ཡིན་ངེས་པ་རྣམས་དག་བཅོས་གང་ཐུབ་ཀྱིས་ལན་་་་་
གྲངས་མང་པོར་ཞུས་ཀྱང་བློ་མིག་གིས་རྩེད་མ་ཆོད་པའི་འགལ་འཁྲུལ་གང་
མཆིས་མཁྱེན་ལྡན་གཟིགས་པ་པོ་རྣམས་ལ་སྙིང་ནས་མཐོལ་བས་བཟོད་
གསོལ་དང་བཞེས་ལེགས་སྤེལ་ཉེས་འགོག་གི་དགོངས་འཆར་ལྷུགས་སྩོལ་་་་
གནང་བར་ཞུ་ཞུ། །
གཞུང་འདི་འཆད་ཁྲིད་གནང་བའི་སློབ་དཔོན་རྣམས་ལ་ཚར་རེ་ལེགས་
འབུལ་ཞུ་ངེས་ཡིན། ཞེས་བོད་རབ་རྒྱན་ལྕགས་སྦྲུལ་ལོའི་མགོ་ཟླའི་རྒྱལ་
བ་གཉིས་པར་དཔལ་མཉམ་མེད་བཀའ་བརྒྱུད་པའི་གྲལ་མཐར་ཞུགས་ཤིང་
ཡུལ་ཤུལ་ཁུལ་ནང་བསྟན་སྤྲུལ་སྐུའི་སློབ་གླིང་གི་མཁན་མིང་འཛིན་པ་སྐྱོ་་་་
བྲག་དམ་ཆོས་ཟླ་བ་ནས་ཟི་ལིང་གྲོང་ཁྱེར་དུ་བྲིས།



གཞུང་འདིའི་མཚམས་སྦྱོར་མདོར་བསྡུས།
ཁྲོ་ཕུ་བཀའ་བརྒྱུད་ཀྱི་མཁས་པ་ཆེན་པོ་བུ་སྟོན་ཐམས་ཅད་མཁྱེན་
པའམ་བུ་སྟོན་རིན་ཆེན་གྲུབ་ནི་བོད་རབ་བྱུང་ལྔ་པའི་ལྕགས་སྟག་སྟེ་སྤྱི་ལོ་
1290 ལོར་སྐུ་འཁྲུངས། དང་པོ་ཁྲོ་ཕུར་བཞུགས་ནས་བསོད་ནམས་སེང་
གེ་སོགས་ཚད་ལྡན་བླ་མ་དུ་མ་བསྟེན་ཞིང་སྡོམ་པ་གསུམ་ཚུལ་བཞིན་ནོད་
པ་དང་ཐོས་བསམ་རྒྱ་ཆེར་གནང་བས་རིག་གནས་མཐའ་དག་ལ་མཁས་
པའི་རྩེ་མོར་སོན། ཁྱད་པར་གསང་སྔགས་ཀྱི་རྒྱུད་སྡེ་རྒྱ་མཚོའི་མངའ་
བདག་ཏུ་གྱུར། སྐུ་ཚེ་གང་བོར་འཆད་རྩོད་རྩོམ་གསུམ་གྱིས་དུས་འདའ་
བར་མཛད་པས། མཐར་བོད་འདིར་མཁྱེན་རྒྱ་དང་རྩོམ་རྒྱ་ཁོང་ལས་ཆེ་བ་
མ་བྱུང་བར་གྲགས། རབ་བྱུང་དྲུག་པའི་ཤིང་འབྲུག་སྟེ་སྤྱི་ལོ 1864 ལོར་སྐུ་
གཤེགས། ཁོང་གིས་བསྟན་བཅོས་པོད་སུམ་ཅུར་ཉེ་བ་མཛད་པའི་ནང་
ནས་རྒྱུད་སྡེ་སྤྱིའི་རྣམ་པར་གཞག་པ་རྒྱུད་སྡེ་རིན་པོ་ཆེའི་མཛེས་རྒྱན་དང་།།
རྒྱུད་སྡེ་སྤྱིའི་རྣམ་པར་གཞག་པ་རྒྱུད་སྡེ་ཐམས་ཅད་ཀྱི་གསང་བ་གསལ་བར་
བྱེད་པ་ཞེས་པའི་རྒྱུད་སྡེའི་སྤྱི་རྣམ་རྒྱས་འབྲིང་འདི་གཉིས་ཀྱི་ནང་དུ་བདེ་་་
བར་གཤེགས་པས་ཆོས་ཀྱི་སྒོ་མོ་ཇི་སྙེད་གསུངས་པ་ཐམས་ཅད་ཐེག་པ་ཆེ་་་
ཆུང་གཉིས་སུ་འདུ་ཤིང་ཐེག་ཆེན་ལ་རྒྱུ་འབྲས་ཀྱི་ཐེག་པ་གཉིས་སུ་ཡོད་་་་་་
པའི་འབྲས་བུ་སྔགས་ཀྱི་ཐེག་པ་དེ་རྒྱུ་མཚན་ཉིད་ཀྱི་ཐེག་པ་ལས་ཁྱད་པར་
དུ་འཕགས་ཚུལ། ཁྱད་པར་དུ་འཕགས་པའི་རྒྱུད་སྡེའི་དབྱེ་བ། རྒྱུད་སྡེ་
དེ་སངས་རྒྱས་ཀྱིས་ཇི་ལྟར་གསུངས་ཚུལ། དེའི་དོན་གཏན་ལ་དབབ་པ་སྟེ་
བཞིའི་སྒོ་ནས་བསྟན་ཅིང་ལྷག་པར་རྒྱས་པ་རུ་རྒྱུད་སྡེ་རེ་རེ་བཞིན་གནས་་་



གང་དུ། སྟོན་པ་གང་གིས་གསུངས་པ། ལེའུ་གང་གིས་བརྗོད་བྱ་གང་
སྟོན་པ། རྒྱུད་སྡེ་གང་གིས་དཀྱིལ་འཁོར་གྱི་གྲངས་དུ་སྟོན་པ། གཞུང་
ཚད་དང་བཅས་པ་གསལ་ལ་རྒྱས་པར་སྟོན་པའི་བསྟན་བཅོས་ཁྱད་པར་དུ་
འཕགས་པ་ཞིག་ཡིན། །
རྒྱུད་སྡེ་སྤྱིའི་རྣམ་ གཞག་མཁས་པའི་ཡིད་འཕྲོག་ཅེས་པ་འདིར་ནི་
གསང་སྔགས་ངོས་གཟུང་བ། དེ་ཐེག་པ་ཆེན་པོར་འགྱུར་ཚུལ། དབྱེ་བསྡུ་
དང་དོན་གཏན་ལ་དབབ་པ་སོགས་ཚིག་ཉུང་ལ་དོན་ཚང་ཞིང་གོ་བདེ་བ་་་
བཅས་མངོན་གསལ་གྱི་ཁྱད་ཆོས་དུ་མ་ལྡན། གཞུང་འདིའི་མཛད་པོ་
འབྲུག་པ་ཀུན་མཁྱེན་པདྨ་དཀར་པོའི་ལོ་རྒྱུས་མདོར་བསྡུས་ཙམ་པོད་དགུ་
པར་གསལ་བས་དེ་རུ་ཤེས་པར་བྱའོ་ཞེས་སྒྲིག་པ་པོ་སྐྱོ་བྲག་དམ་ཆོས་ཟླ་་་་་
བས་སྦྱར་བ་དགེ།
，



དཀར་ཆག
• • • • • ••• (1)
1
，
，
，
་
，
，
，
•.......... • • • (3）
རྒྱུད་སྡེ་སྤྱིའི་རྣམ་པར་གཞག་པ་རྒྱུད་སྡེ་རིན་པོ་ཆེའི་མཛེས་
རྒྱུན་ཞེས་བྱ་བ་བཞུགས་སོ། །(རྒྱས་པ) .........
དང་པོ། ཀླད་ཀྱི་དོན། .....…....…
གཉིས་པ། ཕ་རོལ་ཏུ་ཕྱིན་པའི་སྡེ་སྣོད་ལས་སྔགས་ཀྱི་སྡེ་སྣོད་
ཁྱད་པར་དུ་འཕགས་ཚུལ། .....…..........…….……....... (6)
གསུམ་པ། ཁྱད་པར་དུ་འཕགས་པའི་རྒྱུད་སྡེའི་དབྱེ་བ། ........ (36)
བཞི་པ། རྒྱུད་སྡེ་དེ་སངས་རྒྱས་ཀྱིས་ཇི་ལྟར་གསུངས་པའི་
ཚུལ།
•................• (120)
••• •• ••• ••• • •་
• • • ••• ( 693)
ལྔ་པ། རྒྱུད་སྡེ་དེའི་དོན་གཏན་ལ་དབབ་པ། .....…..….....…... (559)
མཇུག་བྱང་།
...................... (690)
རྒྱུད་སྡེ་སྤྱིའི་རྣམ་པར་གཞག་པ་རྒྱུད་སྡེ་ཐམས་ཅད་ཀྱི་
གསང་བ་གསལ་བར་བྱེད་པ་ཞེས་བྱ་བ་
བཞུགས་སོ། །(འབྲིང་པོ)
དང་པོ། ཀླད་ཀྱི་དོན། .
གཉིས་པ། ཕ་རོལ་ཏུ་ཕྱིན་པའི་སྡེ་སྣོད་ལས་སྔགས་ཀྱི་སྡེ་སྣོད་
ཁྱད་པར་དུ་འཕགས་ཚུལ། .....…........….....……..(698)
གསུམ་པ། ཁྱད་པར་དུ་འཕགས་པའི་རྒྱུད་སྡེའི་དབྱེ་བ། .....(728)
བཞི་པ། རྒྱུད་སྡེ་དེ་སངས་རྒྱས་ཀྱིས་ཇི་ལྟར་གསུངས་པའི་
།ག[
•
བ.........• (695)
• ••• ••



ཚུལ། ........
•བབ་བ• •• (811)
• •• ••• (1036）
ལྔ་པ། རྒྱུད་སྡེ་དེའི་དོན་གཏན་ལ་དབབ་པ། ...…............(905）
མཇུག་བྱང་། .….…......……...
རྒྱུད་སྡེ་སྤྱིའི་རྣམ་གཞག་མཁས་པའི་ཡིད་འཕྲོག་ཅེས་བྱ་བ་
བཞུགས་སོ། །(བསྡུས་པ) ..........
མཇུག་གི་གཏམ། .....…......
•........• (1103)
，
•...• •• • (1037)



༄༅ ། །རྒྱུད་སྡེ་སྤྱིའི་རྣམ་པར་གཞག་པ་རྒྱུད་སྡེ་
རིན་པོ་ཆེའི་མཛེས་རྒྱན་ཞེས་
བྱ་བ་བཞུགས་སོ། །
(རྒྱས་པ)
ཁྲོ་ཕུ་བུ་སྟོན་ཐམས་ཅད་མཁྱེན་པས་མཛད།



དང་པོ། ཀླད་ཀྱི་དོན།
༄༅། །རྒྱུད་སྡེ་སྤྱིའི་རྣམ་པར་གཞག་པ་རྒྱུད་སྡེ་རིན་པོ་ཆེའི་མཛེས་
རྒྱན་ཞེས་བྱ་བ། བླ་མ་དང་དཔལ་རྡོ་རྗེ་སེམས་དཔའ་ལ་ཕྱག་འཚལ་ལོ། །
གང་དང་གང་ཞིག་དུས་གསུམ་ཕྱོགས་བཅུའི་སྲིད་པ་གསུམ་ན་བདུད་
རྩིའི་ཟས་ཅན་དང་། །གདེངས་ཅན་དབང་པོ་ལྷ་མིན་མི་དང་ཉན་ཐོས་རང་
རྒྱལ་རྒྱལ་སྲས་ཚོགས་རྣམས་ཀྱི། །རང་བཞིན་མཛེས་བྱེད་གསལ་བྱེད་རྒྱུན་
ཀུན་གཅིག་ཏུ་བསྡུས་པས་འགྲན་པར་མི་བཟོད་པའི། །མི་འཕྲོག་ཡོན་ཏན་
རིན་ཆེན་རྒྱན་ལྡན་དཔལ་ལྡན་བླ་མར་གུས་པས་ཕྱག་འཚལ་ལོ། །རྣམ་པ་
ཀུན་གྱི་མཆོག་ལྡན་མཚན་དཔེའི་རྒྱན་གྱིས་སྤྲས་པ་འཇའ་ཚོན་ལྟ་བུའི་སྐུ། །
དངོས་དང་དངོས་མེད་རབ་མཉམ་འཇིག་རྟེན་གསུམ་སྤྱོད་ལས་གྲོལ་གདོད་
ནས་ལྷན་ཅིག་སྐྱེས། །དབྱེར་མེད་མི་འགྱུར་མཐའ་བཞི་ལས་གྲོལ་དེ་ཁོ་ན་
ཉིད་བདེ་བ་ཆེན་པོའི་སྐུ། །ཁྱབ་བདག་དཔལ་ལྡན་རྡོ་རྗེ་སེམས་དཔའ་
རིགས་ཀུན་བདག་ལ་རབ་ཏུ་ཕྱག་འཚལ་ལོ། །སྟོན་པ་གང་གིས་ཚོགས་
གཉིས་དཔག་མེད་རབ་བསྒྲུབས་ཤིང་། །བར་དུ་གཅོད་པའི་དགྲ་གཉིས་
བཅོམ་ནས་རང་དོན་བརྙེས། །རབ་འབྱམས་ཞིང་དུ་དམིགས་མེད་ཐུགས་
རྗེས་སྣ་ཚོགས་པའི། །རྣམ་འཕྲུལ་མཛད་པ་བསམ་མི་ཁྱབ་པས་ཆོས་བསྟན་
ཏོ། །གདུལ་བྱའི་དབང་གིས་ཆོས་སྒོ་དཔག་མེད་རབ་བསྟན་ཀྱང་། །སྙིང་
པོར་གྱུར་པ་དེ་ཁོ་ན་ཉིད་གཅིག་ཉིད་དེ། །དེ་ཉིད་སྟོན་པ་ངེས་དོན་ཐེག་
ཆེན་སྡེ་སྣོད་ཡིན། །དེ་ཡི་སྙིང་པོ་འབྲས་བུ་རྡོ་རྗེའི་ཐེག་པའོ། །ཚུལ་མཆོག་
འདི་ནི་ཤིན་ཏུ་ཟབ་ཅིང་རྒྱ་ཆེ་ལ། །རབ་ཏུ་གསང་ཞིང་རྟོག་གེའི་སྤྱོད་ཡུལ་



མ་གྱུར་པ། །ཡེ་ཤེས་རྒྱ་མཚོའི་ཕ་རོལ་སོན་པའི་རྒྱལ་སྲས་དང་། །རྒྱལ་བ་
རྣམས་ཀྱི་སྤྱོད་ཡུལ་གྱུར་པ་དོན་ཟབ་ཡིན། །དེ་ཕྱིར་བདག་འདྲ་ལྟ་བའི་དྲ་
བས་ཀུན་དཀྲིས་ཤིང༌། །ཉོན་མོངས་མང་པོའི་མུན་པའི་སྨག་ཏུ་འཐིབས་
གྱུར་པས། །དམན་ལ་གསལ་བར་བསྟན་པའི་མདོ་ཡང་མི་རྟོགས་ན། །
མཐའ་དྲུག་གིས་སྦས་རྒྱུད་དོན་ཟབ་མོ་ག་ལ་རྟོགས། །འོན་ཀྱང་སྔོན་
བསགས་བསོད་ནམས་ཕྲ་མོའི་མཐུས། །རྡོ་རྗེ་འཆང་དངོས་མཁྱེན་པའི་འོད་
སྟོང་ཅན། །བླ་མ་མཆོག་གི་གསུང་གི་ཚ་ཟེར་གྱིས། །རྡོ་རྗེ་ཐེག་པའི་ཚུལ་
ལུགས་གསལ་བར་བསྟན། །དེ་ལྟས་ཟབ་མོའི་རྒྱུད་ཀྱི་གཞུང་དོན་རྣམས། །
ཕྱོགས་ཙམ་བརྟགས་ཤིང་རྣམ་དབྱེ་ཅུང་ཟད་ཙམ། །ཤེས་ཀྱང་ཇི་བཞིན་
ཉམས་ལེན་མ་ནུས་པས། །གཞན་ལ་སྟོན་པའི་སྤོབས་པ་མི་བདོག་ཀྱང་། །
བསླབ་གསུམ་ཁང་བཟང་སྡེ་སྣོད་རིན་ཆེན་གྱི། །ནོར་གྱིས་ཕྱུག་ཅིང་རྒྱུད་སྡེ་
ཟབ་མོའི་དོན། །བསྒོམས་པས་རྟོགས་པའི་ཟག་མེད་ཡེ་ཤེས་ཅན། །ཐུགས་
རྗེས་གཞན་དོན་འཕྲིན་ལས་གཙོར་མཛད་པའི། །བཤེས་གཉེན་ཁྱེད་ཀྱིས་
ལྷག་བསམ་དག་པའི་མཐུས། །རྒྱུད་སྡེ་ཀུན་གྱི་རབ་དབྱེ་གྱིས་ཤིག་ཅེས། །
གསུང་གིས་བསྐུལ་བས་བདག་གིས་ངོ་མ་ཆོག །དེ་ཕྱིར་རྣམ་གཞག་མདོར་
བསྡུས་བྲི་བར་བྱ། །རྡོ་རྗེ་ཐེག་པའི་འཇུག་ངོགས་འཇུག་འདོད་ཅིང་། །ཟབ་
དོན་ལམ་གྱི་ནོར་བུ་ལེན་འདོད་ལ། །གྲུབ་གཉིས་རང་གཞན་དོན་འདོད་
སྐྱེས་བུ་རྣམས། །ཕྱོགས་འཛིན་སྤོངས་ལ་དད་བརྩོན་བློ་ཡིས་ཉོན། །
འདིར་བདག་ཅག་གི་སྟོན་པ་མཚུངས་པ་མེད་པའི་བརྩོན་འགྲུས་དང་
ཐུགས་རྗེ་མངའ་བ་དེས། མར་གྱུར་པའི་མཐའ་ཡས་པའི་སེམས་ཅན་རྣམས།
དེ་ཁོ་ན་ཉིད་མ་རིག་པའི་དབང་གིས་སྒྱུ་མ་ལྟ་བུའི་ཕུང་པོ་ལ་ང་དང་ང་ཡིར་



འཛིན་པའི་སྟོབས་ཀྱིས་བསྒྲུབས་པའི་ལས་ཀྱི་འབྲས་བུ་སྡུག་བསྔལ་གྱི་རྦ་
རླབས་དུ་མ་དང་ལྡན་པའི་གཏིང་མཐའ་མེད་པའི་འཁོར་བའི་རྒྱ་མཚོར་ཟོ་་་་
ཆུན་ཁྱུད་བཞིན་དུ་འཁོར་བ་ལ་གཟིགས་ནས་ཐུགས་རྗེ་ཆེན་པོའི་དབང་གིས་
བྱང་ཆུབ་ཀྱི་སེམས་བསྐྱེད་དེ། དཔག་ཏུ་མེད་པའི་བླ་མ་མཉེས་པར་བྱས་པ་
ལས་ཐོབ་པའི་ཟབ་པ་དང་རྒྱ་ཆེ་བའི་ཐབས་མངོན་སུམ་དུ་མཛད་ནས། རང་
དང་གཞན་གྱི་དོན་མཐར་ཕྱིན་པ་དབང་ཕྱུག་གི་ཡོན་ཏན་བརྒྱད་དང་ལྡན་་་་་
པའི་རྣམ་པ་ཐམས་ཅད་མཁྱེན་པའི་ཡེ་ཤེས་བརྙེས་ནས། དཔག་ཏུ་མེད་ཅིང་
མཐའ་ཡས་པའི་འཇིག་རྟེན་གྱི་ཁམས་རྣམས་སུ་བསམ་གྱིས་མི་ཁྱབ་པའི་རྣམ་
འཕྲུལ་གྱིས་འགྲོ་བའི་དོན་མཛད་དེ། ཁྱད་པར་དུ་འཇིག་རྟེན་གྱི་ཁམས་
འདིར། གདུལ་བྱའི་རིགས་རྣམ་པ་གཉིས་ཀྱི་ཚུལ་དུ་སྣང་བའི་སྒོ་ནས་ཆོས་
ཀྱི་སྒོ་བསམ་གྱིས་མི་ཁྱབ་པ་ཞིག་བསྟན་པ་ཡང་ཐེག་པ་གསུམ་དུ་འདུས་ཏེ།
མཚན་བརྗོད་ལས། ཐེག་པ་གསུམ་གྱིས་ངེས་འབྱུང་ལ། །ཐེག་པ་གཅིག་གི་
འབྲས་བུར་གནས། །ཞེས་དང་། རྡོ་རྗེ་སྙིང་འགྲེལ་ལས། ཐེག་པ་གསུམ་གྱིས་
ངེས་འབྱུང་ལ། །ཐེག་པ་གཅིག་གི་འབྲས་བུར་གནས། །ཉན་ཐོས་རང་སངས་
རྒྱས་དང་འདིར། །ཐེག་པ་ཆེན་པོ་གསུམ་པ་སྟེ། །སངས་རྒྱས་པ་ལ་བཞི་པ་
དང་། །ལྔ་པ་ཐུབ་པའི་དགོངས་པ་མེད། །ཅེས་གསུངས་པས། ཐེག་པ་གསུམ་
དུ་འདུས་ཤིང༌། སྡེ་སྣོད་ཀྱི་བྱེ་བྲག་གིས་གཉིས་སུ་འདུས་ཏེ། ཞེས་ཐེག་པ་
དམན་པའི་སྡེ་སྣོད་དང་། ཐེག་པ་ཆེན་པོའི་སྡེ་སྣོད་གཉིས་སུ་འདུས་ལ། ཐེག་
པ་ཆེན་པོའི་སྡེ་སྣོད་ལ་ཡང་རྒྱུ་མཚན་ཉིད་ཀྱི་ཐེག་པ་དང་། འབྲས་བུ་སྔགས་
ཀྱི་ཐེག་པ་གཉིས་ལས། དང་པོ་མཚན་ཉིད་ཀྱི་ཐེག་པའི་རྣམ་པར་གཞག་པ་ནི།
བསྟན་བཅོས་གཞན་དུ་གསལ་བར་བྱས་པས་དེར་ཤེས་པར་བྱའོ། །
5



གཉིས་པ། ཕ་རོལ་ཏུ་ཕྱིན་པའི་སྡེ་སྣོད་ལས་སྔགས་ཀྱི་
སྡེ་སྣོད་ཁྱད་པར་དུ་འཕགས་ཚུལ།
འབྲས་བུ་སྔགས་ཀྱི་ཐེག་པའི་རྣམ་གཞག་མདོ་ཙམ་བརྗོད་པར་བྱ་བ་
ལ། ཕ་རོལ་ཏུ་ཕྱིན་པའི་སྡེ་སྣོད་ལས་སྔགས་ཀྱི་སྡེ་སྣོད་ཁྱད་པར་འཕགས་
ཚུལ། ཁྱད་པར་དུ་འཕགས་པའི་རྒྱུད་སྡེའི་དབྱེ་བ། རྒྱུད་སྡེ་དེ་སངས་རྒྱས་
ཀྱིས་ཇི་ལྟར་གསུངས་པའི་ཚུལ། དེའི་དོན་གཏན་ལ་དབབ་པ་དང་བཞིས་
ངེས་པར་བྱའོ། །དང་པོ་ནི། ཚུལ་གསུམ་གྱི་སྒྲོན་མ་ལས། དོན་གཅིག་ན་
ཡང་མ་རྨོངས་དང་། །ཐབས་མང་དཀའ་བ་མེད་པ་དང་། །དབང་པོ་རྣོན་
པོས་དབང་བྱས་པས། །སྔགས་ཀྱི་བསྟན་བཅོས་ཁྱད་པར་འཕགས། །འདི་
ལྟར་གཉིས་སུ་མེད་པའི་རྣམ་པ་ཐམས་ཅད་མཁྱེན་པར་བཤད་པའི་འབྲས་
བུ་ནི། སྔགས་དང་ཕ་རོལ་ཏུ་ཕྱིན་པའི་ཐེག་པ་ཆེན་པོ་གཉིས་ལ་ཁྱད་པར་
མེད་པ་ཡིན་མོད་ཀྱི། འོན་ཀྱང་རབ་ཏུ་དབྱེ་བ་རྣམ་པ་བཞི་པོ་དེ་དག་གིས་
ཕ་རོལ་ཏུ་ཕྱིན་པའི་ཐེག་པ་ཆེན་པོ་ལས་སྔགས་ཀྱི་ཐེག་པ་ཆེན་པོ་ཁྱད་པར་
དུ་འཕགས་པ་ཉིད་ཡིན་ནོ་ཞེས་གསུངས་ལ། དེ་ཁྱད་པར་བཞིའི་དང་པོ་ནི།
དེ་ཉིད་ལས། མཁས་པ་སྙིང་རྗེ་ཆེར་ལྡན་པ། །དཔྱད་དེ་ཐབས་ཀྱི་མཆོག་
ལེན་ཅིང་། །ཐ་མལ་པ་ཡི་ཐབས་སྨད་ནས། །མི་འཕོ་བ་ཡི་གནས་ཐོབ་བོ། །
ཞེས་གསུངས་ཏེ། ཕར་ཕྱིན་ལ་སྤྱོད་པའི་བྱང་སེམས་རྣམས་ནི་སྦྱིན་སོགས་
ལ་འཇུག་པ་ན། དེ་ཉིད་ལ་སྦྱིན་བྱ་དང་སྦྱིན་བྱེད་དང་སྦྱིན་པ་པོའི་འབྲས་
བུ་རྣམ་པར་དག་པའི་སྒོ་ནས་ཤེར་ཕྱིན་ལ་གནས་པར་འགྱུར་བས་ཤིན་ཏུ་
མ་རྨོངས་ཀྱང་། ཕྱིའི་སྦྱིན་སོགས་ལ་འཇུག་ཅིང་དབང་པོ་རྣོ་བ་མ་ཡིན་པས་



དུས་རིང་པོས་ཚོགས་རྫོགས་པར་བྱེད་དོ། །སྔགས་སྤྱོད་པའི་བྱང་སེམས་
རྣམས་ནི་ སྦྱིན་པའི་ ཕར་ ཕྱིན་སོགས་རྫོགས་ པའི་ ཐབས་གང་ཡིན་དཔྱད་
པས། མགོ་གཏོང་བ་ལ་སོགས་པས་ཐམས་ཅད་ཀྱི་འདོད་པ་གཅིག་ཅར་
རྫོགས་པར་བྱེད་མི་ནུས་པས་ཕ་རོལ་ཏུ་མ་སོང་བའི་ཕྱིར་ཕ་རོལ་ཏུ་ཕྱིན་པ་
མ་ཡིན་པར་ཤེས་ནས། ཐབས་དེ་ལ་སྨད་ནས་ཐབས་ཀྱི་མཆོག་ཚོལ་ཏེ།
དེའང་ཐབས་ཤེས་རབ་ཀྱི་བདག་ཉིད་ཀྱི་ཏིང་ངེ་འཛིན་ལས་གཞན་མེད་་་་་
པའི་ཕྱིར་ཐབས་མཁས་པས་མཐའ་ཡས་པའི་སེམས་ཅན་ལ་སྙིང་རྗེ་བསྐྱེད་
དེ། ཡུལ་མཐའ་ཡས་པ་ཉིད་ཀྱི་ཐབས་ཤེས་རབ་གཉིས་མེད་ཀྱི་ཏིང་ངེ་
འཛིན་རབ་ཏུ་རྟོགས་སོ། །དེ་ནི་ཕྱོགས་ཆད་པ་མེད་པ་དང་། རྒྱུན་མི་འཆད་
པར་གོམས་པས་སྤངས་རྟོགས་མཐར་ཕྱིན་ནས་ཡིད་བཞིན་གྱི་ནོར་བུ་ལྟར་
སེམས་ཅན་ཐམས་ཅད་ཀྱི་འདོད་པ་ཡོངས་སུ་རྫོགས་པར་བྱེད་པས། ཐ་
མལ་པའི་མགོ་བོ་སྦྱིན་པ་སོགས་ལས་ཐབས་མཆོག་ཏུ་གྱུར་པས་སྦྱིན་པའི་་་་
ཕར་ཕྱིན་རྫོགས་སོ། །དེ་ཉིད་ནི། སེམས་ཅན་དོན་བྱེད་ལ་སོགས་པའི་ཚུལ་
ཁྲིམས་གསུམ་དང་། སྤྲུལ་པའི་ཚོགས་ཀྱིས་སྲོག་ཆགས་ལ་ཕན་འདོགས་ཤིང་
གཞན་གྱིས་གནོད་པ་བྱས་པ་བཟོད་པ་བཟོད་པའི་དང་། དོན་དང་དགོས་
པ་ཐམས་ཅད་གཅིག་ཅར་ཐོབ་བྱེད་བརྩོན་འགྲུས་ཀྱི་དང་། བསམ་གཏན་
ཐམས་ཅད་ཀྱི་ གནས་ཀྱི་ཏིང་ངེ་འཛིན་ཐོབ་པས་བསམ་གཏན་གྱི་དང་།
ཤེར་ཕྱིན་ཡང་འདི་རྫོགས་པས་རྫོགས་པར་འགྱུར་བའི་ཕྱིར་ཕར་ཕྱིན་དྲུག་
ཡོངས་སུ་རྫོགས་ལ། དེ་རྫོགས་པས་ཐབས་སྟོབས་སྨོན་ལམ་ཡེ་ཤེས་བཞིའང་
རྫོགས་པའི་ཕྱིར་ཐབས་ལ་མ་རྨོངས་པ་ཡིན་ནོ། །གཉིས་པ་ནི། སེམས་ཅན་
ཀུན་དོན་ལེགས་སྒྲུབ་ཕྱིར། །བློ་ཆེན་ལ་ནི་ཐབས་ཐམས་ཅད། །དབྱེ་བ་རྣམ་



བཞིར་ཚུལ་གྱི་མཆོག །འགྲོ་བའི་སྟོན་པས་གསུངས་པ་ཡིན། །ཞེས་ཏེ། ཚུལ་
གཞན་ལས་དཀའ་ཐུབ་དང་སྡོམ་པ་སོགས་མཐོ་རིས་དང་ཐར་པའི་ཐབས་
སུ་གསུངས་ལ། སེམས་ཅན་ཐམས་ཅད་ཀྱིས་དེ་སྤྱོད་མི་ནུས་ཏེ། ལ་ལ་ཤིན་
ཏུ་ཞི་བའི་ལས་ལ་སྤྱོད་པ་ཡོད་པས་དེའི་དབང་དུ་བྱས་ནས་གསུངས་ཀྱི། དེ་
ཐམས་ཅད་རྗེས་སུ་འཛིན་མི་ནུས་སོ། །གསང་སྔགས་ནི་སེམས་ཅན་ཐམས་
ཅད་དགེ་བ་ལ་སྦྱར་བའི་ཕྱིར་གསུངས་ཏེ། དེ་ཡང་རང་ངམ་བླ་མས་རང་
བཞིན་མཚོན་པར་བྱས་ཏེ། རྨི་ལམ་བརྟག་པའམ། མེ་ཏོག་བབས་པའམ།
ཡེ་ཤེས་དབབ་པའམ། ། ཕྱག་རྒྱ་བཅིང་བ་སོགས་སམ་སྤྱོད་པའི་སྒོ་ནས་
མཚོན་ཏེ་འདོད་ཆགས་ལ་སོགས་པ་ཉོན་མོངས་གང་ལ་ལྷག་པར་སྤྱོད་པ་་་་
ཡིན་ཤེས་པར་བྱས་ནས་དེའི་རིགས་ཀྱི་བདག་པོ་ཡང་ངོས་བཟུང་སྟེ་འདོད་
ཆགས་ཤས་ཆེ་ན་འོད་དཔག་མེད་བསྐྱེད་དེ་མཆོད་ནས་རང་གི་སྔགས་དང་
ཕྱག་རྒྱ་རྗེས་སུ་དྲན་པས་འདོད་ཆགས་ཆེན་པོའི་ཚུལ་གྱི་ཏིང་ངེ་འཛིན་ལ་་་
ཞུགས་ལ། སྙིང་རྗེས་ཁྱབ་པའི་དགའ་བའི་བདག་ཉིད་ཅན་རྟོག་པ་ཐམས་
ཅད་སྤངས་པ་ཡིན་ནོ། །དེ་བཞིན་དུ་གཏི་མུག་ལ་སོགས་པའི་སེམས་སེམས་
བྱུང་རྣམས་རྣམ་སྣང་ལ་སོགས་པ་སངས་རྒྱས་དང་བྱང་ཆུབ་སེམས་དཔའ་
དང་ཁྲོ་བོ་དང་ཁྲོ་མོར་བསྐྱེད་པ་སོགས་རྒྱུད་སྡེ་སོ་སོ་དང་མཐུན་པར་བྱ་སྟེ།
ཐུགས་རྡོ་རྗེའི་ཏིང་ངེ་འཛིན་ནོ། །དེ་ལྟར་ཕྲ་བ་སེམས་སེམས་བྱུང་ལ་སེམས་
འཇོག་མི་ནུས་པ་ངག་གི་བརྗོད་པའི་སྒོ་ནས་འདོད་ཆགས་རྡོ་རྗེའི་ངོ་བོ་
ཉིད་ལ་འཇུག་པ་ལ་གསུང་རྡོ་རྗེའི་ཏིང་ངེ་འཛིན་སྟོན་པ་ཨོཾ་ཨཱཿ ཧཱུྃ་རྣམ་
སྣང་དང་། འོད་དཔག་མེད་དང་། མི་བསྐྱོད་པའི་སྙིང་པོ་ཡིན་ལ། དེ་
བཞིན་དུ་ཡི་གེ་གཞན་དང་གཞན་གྱིས་བསྟན་པའི་སྔགས་ཇི་སྙེད་པ་ཐམས་
8



ཅད་དེ་བཞིན་གཤེགས་པ་ལྔའི་སྔགས་ལས་བྱུང་བ་ཡིན་པས་རང་རང་གི་དེ་
ཁོ་ན་ཉིད་ལ་ཞུགས་ནས་རང་རང་གི་བདག་པོའི་རྣལ་འབྱོར་གྱིས་རང་རང་
གི་ལས་བྱེད་པ་ཡིན་ནོ། །དཔེར་ན་ཨ་ཨི་རི་ཨུ་ལ་ཐུང་བ་ལྔ་རིགས་ལྔ་དང་།
རིང་བ་ལྔ་ཡུམ་ལྔའི་སྔགས་ཡིན་པ་ལྟ་བུ་སྟེ། སྔགས་གང་ཡིན་པ་དེ་ལྷ་གང་
ཡིན་པ་དེའི་ངོ་བོ་ཉིད་དུ་བསམ་ལ་བཟླ་ཞིང་། དེ་ཁོ་ན་ཉིད་ལ་སེམས་
བཞག་ན་སྡིག་པ་འཛད་ཅིང་ཚོགས་རྫོགས་པར་བྱེད་དེ། གསུང་རྡོ་རྗེའི་
ཏིང་ངེ་འཛིན་ནོ། །རགས་པའི་ཡུལ་ལ་ཞེན་པ་ཐོག་མར་ཕྲ་མོ་བསྒོམ་པ་ལ་
སྦྱོར་མི་ནུས་པ་ལ་རགས་པ་སྐུའི་དཀྱིལ་འཁོར་སྟོན་པ་ནི། རྒྱུད་རྣམས་
ལས་འབྱུང་བ་བཞིན་རྟེན་དང་བརྟེན་པར་བཅས་པའི་དཀྱིལ་འཁོར་བསྐྱེད་
དེ་སྔགས་བཟླ་ཞིང་དེ་ཁོ་ན་ཉིད་དུ་ཐིམ་པར་བྱས་ན་ཞེ་སྡང་ལ་སོགས་པའི་
རྟོག་པའི་དྲི་མ་དང་བྲལ་ནས་རིམ་གྱིས་ཆོས་ཀྱི་དབྱིངས་ལ་འཇུག་པར་
འགྱུར་བ་ཡིན། ཏིང་ངེ་འཛིན་གསུམ་གས་ཀྱང་རྣམ་མཁྱེན་ཐོབ་པས་འབྲས་
བུ་ཁྱད་མེད་ཀྱང་དངོས་དང་བརྒྱུད་ནས་སྐྱེད་པའི་ཁྱད་ཡོད་དོ། །དེ་ལྟར་ན་
དཀྱིལ་འཁོར་གསུམ་བསྒོམས་པས་ཆགས་སོགས་ཉིད་ཐབས་ཀྱི་སྒོར་བསྟན་
པ་ནི། རིགས་ཏེ། ཆོས་ཐམས་ཅད་རང་བཞིན་གྱིས་རྣམ་པར་དག་པར་
གསུངས་པའི་ཕྱིར། འདིར་ཆགས་སོགས་སྤང་བྱའམ་ཆགས་བྲལ་སོགས་
བླང་བྱ་མེད་དེ། ཕྱིན་ཅི་མ་ལོག་པའི་དེ་ཁོ་ན་ཉིད་རྟོགས་པས་ཡང་དག་
པའི་ལྟ་བ་སྐྱེ་ལ་དེས་གྲོལ་བར་འགྱུར་བའི་ཕྱིར། ཇི་སྐད་དུ། འདི་ལ་བསལ་
བྱ་ཅི་ཡང་མེད། །གཞག་པར་བྱ་བ་ཅུང་ཟད་མེད། །ཡང་དག་ཉིད་ལ་ཡང་
དག་ལྟ། །ཡང་དག་མཐོང་ནས་རྣམ་པར་གྲོལ། །ཞེས་གསུངས་སོ། །དེས་ན་
སེམས་ཅན་གྱི་བསམ་པ་དང་། བག་ལ་ཉལ་མཁྱེན་ནས་གང་ལ་གང་འོས་སུ་



རྒྱུད་སྡེ་བཞིར་སྤྲོས་ནས་གསུངས་པས་ཐབས་མང་བ་ཡིན་ནོ། །གསུམ་པ་ནི།
གང་ཞིག་གང་དུ་ཇི་ལྟར་འདོད། །དེ་ཉིད་དེ་ལ་ངེས་སྦྱོར་ཞིང་། །འདོད་
པའི་དོན་ནི་ཐོབ་མཛད་པའི། །དམ་པའི་དོན་ནི་ཐུབ་པས་གསུངས། །ཞེས་
ཏེ། སེམས་ཅན་གང་ཡུལ་གང་དུ་དུས་གང་གི་ཚེ་རང་ཉིད་ཇི་ལྟར་འདོད་པ་
དེ་ལ་ངེས་པར་སྦྱོར་ཞིང་ཐབས་བདེ་བ་ཉིད་ཀྱིས་བྱང་ཆུབ་ཐོབ་པར་མཛད་
པ་ཡིན་ཏེ། ཇི་སྐད་དུ། སྐྱེ་བོ་མི་བཟད་པ་ཡི་ལས། །གང་དང་གང་གིས་
འཆིང་འགྱུར་བ། །ཐབས་དང་བཅས་ན་དེ་ཉིད་ཀྱིས། །སྲིད་པའི་འཆིང་བ་
ལས་གྲོལ་འགྱུར། །ཞེས་སོ། །དེས་ན་སྔགས་ཀྱི་ཐེག་པར་དཀའ་བ་སྤྱོད་པ་མི་
སྟོན་ལ། ཕར་ཕྱིན་དུ་ཅི་ནས་ཀྱང་དཀའ་བ་མེད་པའི་མིང་དང་ལྡན་པ་ཉིད་
བྱང་ཆུབ་པ་ཡིན་པ་དེ་ལྟར་ནི་ཐམས་ཅད་དུ་སྟོན་པར་མཛད་པ་ཡིན་ནོ། །
དེར་ནི་མིང་ཙམ་བཀག་པ་ཡིན་ནོ་ཞེ་ན། མིང་བཀག་པས་དཀའ་བ་བཀག་
པར་འགྱུར་བ་མ་ཡིན་ནམ། གང་བྱེད་པ་ན་དཀའ་བའི་མིང་འཇུག་པ་དེ་
དཀའ་བ་ཡིན་གྱི་བྱ་བ་ཙམ་ནི་མ་ཡིན་ཏེ། བྱང་སེམས་གཞན་དོན་དུ་མགོ་
སོགས་གཏོང་བ་ལ་དགའ་བ་ཐོབ་པ་ལ་བདེ་བའི་མིང་འཇུག་ན། དེ་ཇི་ལྟར་
དཀའ་བ་ཡིན། གཞན་ལ་དཀའ་བར་གྲགས་སོ་ཞེ་ན། དེ་ལྟར་ན་གསང་
སྔགས་ཀྱི་ཐབས་ཀྱི་སྒོ་ནས་གདུལ་བྱའི་འདོད་དོན་གཅིག་ཅར་བྱེད་པའང་
གཞན་ལ་དཀའ་བར་གྲགས་པས་མཉམ་པར་འགྱུར་རོ། །དེ་བས་ན་དཀའ་
བ་ནི། འདིར་གཞན་དོན་ཅུང་ཟད་ལ་སྦྱར་ནས་བཤད་པ་མ་ཡིན་པས་
དཀའ་བའི་མིང་ཅན་དུ་རིགས་པ་མ་ཡིན་ནོ། །དཔེར་ན་མིང་བཀག་པས་
དོན་ཡང་བཀག་སྟེ། དེ་ཁོ་ན་ཉིད་ཀྱི་རྣལ་འབྱོར་པ་ཉིད་ཀྱི་དོན་ཕུན་སུམ་
ཚོགས་པར་བསྟན་ནོ། །དེས་ན་དཀའ་སླ་ནི་བྱ་བ་མི་གཙོ་ཡི། འདོད་པ་གཙོ་



བས་རང་ཇི་ལྟར་འདོད་པར་སྤྱོད་པས་སླ་བ་ཡིན་ནོ། །དེས་ན་བདེ་བས་
བདེ་བ་ཐོབ་པར་བྱ་བའི་ཕྱིར་སྔགས་སུ་དཀའ་བ་སྤྱོད་པ་མི་སྟོན་པ་ཡིན་
ནོ། །དེ་ཡང་འདི་ལྟར་ཉོན་མོངས་དང་རྟོག་པ་ཤས་ཆུང་བ་སྙིང་རྗེ་ཆེ་ཞིང་།
དེ་ཁོ་ན་ཉིད་ཚོལ་བར་བརྩོན་པའི་དབང་པོ་ཡང་རབ་ལ་ཕྱི་ནང་གི་བྱ་བའི་
སྤྲོས་པ་སྤངས་ནས་སྟོང་ཉིད་སྙིང་རྗེ་དབྱེར་མེད་ཀྱི་ཕྱག་རྒྱ་ཆེན་པོ་བསྟན་
ནོ། །ཐ་མལ་གྱི་ཡུལ་ལ་ལོངས་སྤྱོད་པ་ལས་རྒྱབ་ཀྱིས་ཕྱོགས་པས་ཀྱང་ཉོན་
མོངས་པའི་བག་ཆགས་ཀྱི་རྣམ་རྟོག་མ་སྤངས་པ་དབང་པོ་རབ་ཀྱི་འབྲིང་་་་
དོན་དམ་པའི་ཡེ་ཤེས་ལ་འཇུག་མི་ནུས་པ་ལ་ཕྱག་རྒྱ་ཆེན་པོའི་ཐབས་སུ་་་་་
གྱུར་པ། སྤྲུལ་པའི་རིག་མ་ཡེ་ཤེས་ཀྱི་ཕྱག་རྒྱ་བསྟན་ནོ། །དབང་པོ་རབ་ཀྱི་
ཐ་མ་གཉིས་མེད་ཀྱི་ཡེ་ཤེས་ལ་དད་ཀྱང་འདོད་པའི་འདོད་ཆགས་མ་སྤངས་
ཤིང༌། དེའི་ཡུལ་ཉེ་ན་གཡེང་བར་འགྱུར་གྱི། ཏིང་ངེ་འཛིན་དུ་མི་འགྱུར་བ་
ལ་རང་གི་རིགས་དང་ལང་ཚོ་ལ་སོགས་པ་དང་ལྡན་པའི་དམ་ཚིག་གི་ཕྱག་
རྒྱ་བསྟན་ནོ། །འདོད་ཆགས་ལྷག་པར་ཆེ་ཞིང་བློ་ཆུང་བ་དབང་པོ་རབ་
ཀྱི་ཐ་མ་ལ་ལས་ཀྱི་ཕྱག་རྒྱ་བསྟན་ཏེ། དེ་ལྟར་ན་སེམས་ཅན་གང་གང་
ལ་མངོན་པར་འདོད་པ་དེ་དེ་ཉིད་ལ་ངེས་པར་སྦྱོར་བས་སངས་རྒྱས་ཀྱི་གོ་
འཕང་ལ་འགོད་པས་ན་དཀའ་བ་མེད་པ་ཡིན་ནོ། །བཞི་བ་ནི། ཉན་ཐོས་པ་
ནི། དེ་ཁོ་ན་ཉིད་ཀྱི་ཐབས་མ་ཤེས་པའི་ཕྱིར་དབང་པོ་རྟུལ་ལ། ཕར་ཕྱིན་པ་
ནི། ཐབས་ལ་འཁྲུལ་པའི་ཕྱིར་དབང་པོ་འབྲིང་ཡིན། གསང་སྔགས་པ་ནི།
གང་དུའང་རྨོངས་པ་མེད་པས་ན་དབང་པོ་རྣོན་པོ་ཡིན་ཏེ། གང་ཞིག་
གཞན་གྱིས་བྱས་ནས་ངན་འགྲོར་འགྲོ་བར་འགྱུར་བ་དེ་ཉིད་ཕྱིན་ཅི་མ་ལོག་
པའི་ཐབས་ལ་མཁས་པས་སངས་རྒྱས་ཀྱི་རྒྱུར་སྒྱུར་བར་བྱེད་ནུས་པའི་ཕྱིར་
11



རོ། །དེ་ལྟར་བཞིས་སྔགས་ཀྱི་ཐེག་པ་ཁྱད་པར་དུ་འཕགས་པ་ཡིན་ནོ། །ཡང་
ཚིགས་བཅད་དེའི་དོན་རྒྱ་གར་ཕྱག་ན་རྡོ་རྗེས་བཤད་པ་ལ། དོན་དེ་ཁོ་ན་
ཉིད་ལ་དབྱེ་བ་མེད་ཀྱང་ཕར་ཕྱིན་པས། ལུང་རིགས་ཀྱིས་གཏན་ལ་ཕབ་སྟེ་
རྟོགས་པས་རྨོངས། སྔགས་པས་ལུང་རིགས་དང་བླ་མའི་མན་ངག་གིས་
ཉམས་སུ་མྱོང་བས་རྟོགས་པས་མ་རྨོངས། ཕར་ཕྱིན་པས་ཉམས་སུ་མྱོང་བ་
མེད་ཅིང་བཏང་སྙོམས་ལམ་དུ་བྱེད་ལ། སྔགས་པས་བདེ་བ་ཆེན་པོ་ལམ་དུ་
བྱེད་པས་དཀའ་བ་མེད། ཕར་ཕྱིན་པ་རྒྱུ་ལམ་དུ་བྱེད་ལ། སྔགས་པས་
འབྲས་བུ་ལམ་དུ་བྱེད་ པས་ ཁྱད་ པར་འཕགས་ སོ་ ཞེས་ གསུངས་མོད་ཀྱི།
བཤད་པ་སྔ་མ་ཉིད་ལེགས་པར་རྟོགས་སོ། །ཡང་སློབ་དཔོན་ཛྙཱ་ན་ཤཱིས།
གསང་སྔགས་ཀྱི་ཐེག་པ་འདི་ཕ་རོལ་ཏུ་ཕྱིན་པའི་ཐེག་པ་ཆེན་པོ་དབུ་མ་་་་་
ལས་ཀྱང་ཁྱད་པར་ཅི་ཡོད་པར་བསྟན་ཏེ། དམིགས་པ་བླ་ན་མེད་པ་ལ་
དམིགས་པའི་ཐབས་དང༡། སྒྲུབ་པ་བླ་ན་མེད་པ་དང༢། ཡེ་ཤེས་བླ་ན་
མེད་པ་དང༣། བརྩོན་འགྲུས་བླ་ན་མེད་པ་དང༤། གདུལ་བྱ་མ་ལུས་པར་
འཛིན་པར་ནུས་པ་དང༥། ཉོན་མོངས་པ་བྱིན་གྱིས་རློབ་པ་དང༦། བྱིན་
གྱིས་རློབ་པ་མྱུར་བ་དང༧། མྱུར་དུ་འབྱུང་བ་དངར། ཉོན་མོངས་པ་སྤོང་
བ་དང༩། བསམ་པ་བླ་ན་མེད་པ་དང ༡༠། སྤྱོད་པ་བླ་ན་མེད་པའི་ཐབས་
མཁས་པ ༡ ༡སྟེ། དེ་ལྟར་ཐབས་མཁས་པ་ཉིད་རྣམ་པ་བཅུ་གཅིག་གིས་ཁྱད་
པར་དུ་འཕགས་སོ་ཞེས་གསུངས་ཏེ། དེའི་དོན་དམིགས་པ་བླ་ན་མེད་པ་ནི།
ལམ་དེར་ཤེར་ཕྱིན་དང་ཕལ་པོ་ཆེ་ལ་སོགས་པ་ལ་དམིགས་ལ། འདིར་དེ་
དག་ཏུ་མ་གྲགས་པའི་དགྱེས་རྡོར་འབུམ་ཕྲག་ལྔ་པ་དང༌། གཤིན་རྗེ་དགྲ་
ནག་འབུམ་ཕྲག་ཉི་ཁྲི་ལྔ་སྟོང་པ་དང་། ནམ་མཁའ་དང་མཉམ་པ་འབུམ་པ་
12



ལ་སོགས་པ་ཐུན་མོང་མ་ཡིན་པ་ལ་དམིགས་པའི་ཕྱིར་རོ། ་།སྒྲུབ་པ་བླ་ན་
མེད་པ་ནི། ལམ་དེར་ལུས་ཀྱི་བཀོད་པ་ཐོབ་ནས་ལྐོག་གྱུར་གྱི་དོན་བྱེད་ནུས་
ལ། འདིར་ནི་དེ་མ་ཐོབ་པར་ཏིང་ངེ་འཛིན་ཐོབ་པས་ལྐོག་གྱུར་གྱི་དོན་བྱེད་
ནུས་པས་སོ། །ཡེ་ཤེས་བླ་མེད་ནི། སེམས་གནས་པའི་ཏིང་འཛིན་ཁྱད་པར་
ཅན་ལ་བརྟེན་ནས་རྒྱུ་དང་ངོ་བོ་དང་ལས་དག་ལས་ཡེ་ཤེས་ཀྱི་རྒྱུ་མྱུར་བ་་་་
ཉིད་དོ། །བརྩོན་འགྲུས་བླ་མེད་ནི། དམ་ཚིག་གི་དབང་གིས་བརྩོན་འགྲུས་
ཆེན་པོ་རང་དབང་མེད་པར་རྩོམ་པས་སོ། །གདུལ་བྱ་མ་ལུས་པ་རྗེས་སུ་
འཛིན་ནུས་པ་ནི། མཚམས་མེད་བྱས་པ་སོགས་ཐེག་པ་གཞན་གྱིས་སྤངས་
པ་འདིར་འགྲུབ་པར་གནས་པས་སོ། །ཉོན་མོངས་པ་བྱིན་གྱིས་རློབ་པ་ནི།
མཆོད་པའི་རང་བཞིན་དང་བདེ་བ་ལ་བརྟེན་པའི་རྫོགས་པའི་རིམ་པས་
སོ། །བྱིན་རླབས་མྱུར་བ་ནི། ལམ་དེར་དེ་བཞིན་གཤེགས་པས་དབང་བསྐུར་
བ་ས་ལ་ཞུགས་ནས་ཐོབ་པར་གྱུར་ཅེས་གསུངས་ལ། འདིར་ཐབས་མཁས་
པ་ལ་བརྟེན་ནས་ད་ལྟར་ཉིད་ནས་དེ་བཞིན་གཤེགས་པས་དབང་བསྐུར་་་་་
ཞིང་བྱིན་གྱིས་རློབ་པའོ། །མྱུར་དུ་འབྱུང་བ་ནི། དེར་གྲངས་མེད་གསུམ་ལ་
སོགས་པས་འཚང་རྒྱ་ལ་འདིར་ཚེ་གཅིག་དང་། སྐྱེ་བ་བདུན་དང་། སྐྱེ་བ་
བཅུ་དྲུག་ནས་འཚང་རྒྱ་བས་སོ། །ཉོན་མོངས་པ་སྤོང་བ་ནི། ཁ་དོག་དང་
དབྱིབས་ཀྱི་དམ་ཚིག་དང་ཐམས་ཅད་ཡུལ་ཁྱད་པར་ཅན་དུ་བྱས་པས་ཉོན་
མོངས་པ་རང་བཞིན་གྱིས་སྤོང་བས་སོ། །བསམ་པ་བླ་མེད་ནི། སྐུ་གསུང་
ཐུགས་ལ་སྦྱོར་བ་སྟེ། སྐུ་ལ་སྦྱོར་བས་ཡོན་ཏན་བཞི་བསྐྱེད་དེ་ཐ་མལ་པའི་
སྤྲོས་པའི་བག་ཆགས་མྱུར་དུ་ལྡོག་པ་དང༌། ལས་ཀྱི་རྣམ་པར་སྨིན་པ་མྱུར་
དུ་ལྡོག་པ་དང་། བསོད་ནམས་ཀྱི་ཚོགས་ཆེན་པོ་སྐྱེ་བ་དང་། ཆོས་བདག་
13



མེད་པ་ལ་རང་བཞིན་གྱིས་འཇུག་པའོ། །དང་པོ་ནི། ཐ་མལ་གྱི་རྟོག་པ་
ལྡོག་སྟེ་སངས་རྒྱས་ཀྱི་སྐུ་ལ་གནས་པས་ཐོག་མེད་དུས་ཅན་གྱི་ལུས་དང་མི་
རིགས་ལ་སོགས་པའི་རྟོག་པ་ལྡོག་པའོ། །གཉིས་པ་ནི། ལྷའི་སྐུ་དེ་ཞི་ལྷག་
ཟུང་འབྲེལ་གྱི་ལམ་མཆོག་ཡིན་པས་ཏིང་ངེ་འཛིན་དེ་ཐོབ་ན་སྔོན་གྱི་ལས་་་་
འབྲས་མྱུར་དུ་ལྡོག་སྟེ། རྣམ་སྣང་མངོན་བྱང་ལས། རྣམ་པར་སྨིན་པ་འདིར་
སྨིན་པ། །ལས་རྣམས་ཀྱི་ནི་འབྲས་བུ་ཐོབ། །གང་གི་ཚེ་ན་གྲུབ་པ་ཐོབ། །དེ་
ཡི་ཚེ་ན་ལས་རྣམས་ལྡོག །སེམས་ནི་རང་དངོས་མེད་ཕྱིར་དང་། །འབྲས་བུ་
རྒྱུ་རྣམས་སྤངས་པའི་ཕྱིར། །ལས་ཀྱི་སྐྱེ་བ་རྣམས་ལས་ཐར། །སྐྱེ་བ་ནམ་
མཁའ་ལྟ་བུ་ཡིན། །ཞེས་སོ། །གསུམ་པ་ནི། སངས་རྒྱས་རྗེས་སུ་དྲན་པ་དང་།
སངས་རྒྱས་ལ་ཤེས་ནས་དད་ཅིང་ལོངས་སྤྱོད་རྣམས་ཀྱིས་མཆོད་པས་རྟག་
ཏུ་བསོད་ནམས་ཀྱི་ཚོགས་སྐྱེ་ཞིང་ལྷའི་སྐུ་བསྒོམ་པ་མངོན་དུ་གྱུར་ན་ཆོས་
ཐམས་ཅད་རང་གི་སེམས་ཀྱི་སྣང་བ་ཙམ་དུ་ཤེས་པར་འགྱུར་ལ། ཡང་
སེམས་དེ་ཡང་མ་གྲུབ་པར་ཤེས་པ་འབྱུང་བའི་ཕྱིར་དང༌། གཞན་ཡང་
བསོད་ནམས་དང་ལྡན་པའི་སེམས་རྒྱུད་ལ་ཡེ་ཤེས་སྐྱེ་བས་ཡེ་ཤེས་ཀྱི་རྒྱུར་་་་
གྱུར་པའོ། །བཞི་པ་ནི། རྒྱུ་མཚན་དེའི་ཕྱིར་ལྷའི་སྐུ་བསྒོམ་པ་ནི། ཆོས་
བདག་མེད་པའི་དོན་ལ་རང་བཞིན་གྱིས་འཇུག་པའོ། །གསུང་ལ་སྦྱོར་བ་
ལས་ཡོན་ཏན་བཅུ་གཉིས་ཏེ། རྒྱལ་བའི་བཀའ་བ ཏོན་པར་འགྱུར་བ་དང་།
ཆོས་རྗེས་སུ་དྲན་པ་དང་། ཆོས་ལ་ཤེས་ནས་དད་པ་དང་། ངག་བདེན་ཚིག་
འགྲུབ་པ་དང༌། ཤེས་རབ་དང་ལྡན་པས་ཐབས་དང་ཡེ་ཤེས་དང་དྲན་པ་
ཐོབ་པ་དང་། ཏིང་ངེ་འཛིན་རྩེ་གཅིག་པ་ཐོབ་པ་དང་། འཕགས་པ་མཆོད་
པར་འགྱུར་བ་དང་། འགྲོ་བའི་དོན་བྱས་པར་འགྱུར་བ་དང༌། ལྷ་ཉེ་ཞིང་



གྲུབ་པ་མྱུར་བར་འགྱུར་བ་དང༌། ཆོས་ཐམས་ཅད་ཡི་གེའི་སྒྱུ་འཕྲུལ་དུ་
དབང་བསྐུར་བར་འགྱུར་བ་དང་། སྒྲ་ཐམས་ཅད་བྲག་ཅ་དང་འདྲ་བར་
ཤེས་པ་སྐྱེ་བ་དང་། ཆོས་བདག་མེད་པ་ལ་རང་བཞིན་གྱིས་འཇུག་པའོ། །
དང་པོ་ནི། དེ་བཞིན་གཤེགས་པའི་གསང་བའི་སྙིང་པོ་འབྲུ་གཅིག་པ་ཞིག་
བཏོན་པས་ཟབ་ཅིང་རྒྱ་ཆེ་བའི་མདོ་སྡེ་དག་བཏོན་པས་ཀྱང་བསྒྲུན་དུ་མེད་
པའི་ཡོན་ཏན་ཐོབ་པས་སོ། །གཉིས་པ་དང་། གསུམ་པ་ནི། གསང་
སྔགས་ཀྱི་མཐུ་ཡང་ཡང་དྲན་ཅིང་དེའི་མཐུ་ལ་ཡིད་ཆེས་ཤིང་དད་པའི་དད་
པ་འབྱུང་བས་སོ། །བཞི་པ་ནི། བཟླས་པ་གྲུབ་པའི་སྔགས་ཀྱི་ཚིག་ལས་
སུའང་མི་འདའ་བས་སོ། །ལྔ་པ་ནི། གསང་སྔགས་དང་རིག་སྔགས་དང་
གཟུངས་སྔགས་དག་གི་མཐུ་ནི། ཤེས་རབ་དང་ཐབས་དང་ཤེས་རབ་དང་
ཡེ་ཤེས་དང་ཤེས་རབ་དང་དྲན་པ་ཐོབ་པར་བྱེད་པས་སོ། །དྲུག་པ་ནི། རྡོ་
རྗེ་བཟླས་པ་ལ་སོགས་པ་ལ་བརྟེན་ནས་སེམས་རྩེ་གཅིག་པའི་ཏིང་ངེ་འཛིན་
ཐོབ་པའོ། །བདུན་པ་དང་། བརྒྱད་པ་ནི། འོད་ཟེར་འཕྲོས་པས་འཕགས་པ་
མཆོད་ཅིང་འགྲོ་བའི་དོན་བྱེད་པས་སོ། །དགུ་པ་ནི། སྤྲོ་བསྡུ་དང་བཟླས་
པའི་མཐུས་སྒྲིབ་པ་འབྱང་ཞིང་། དེ་ལྷ་ཉེ་ཞིང་དངོས་གྲུབ་མྱུར་དུ་ཐོབ་པས་
སོ། །བཅུ་པ་ནི། ཡི་གེའི་འབྲུ་ལ་དམིགས་པ་ཐོབ་པ་ན་སྣང་བ་ཐམས་ཅད་
ཡི་གེའི་རང་བཞིན་དུ་མཐོང་བ་དང་། ཡི་གེའི་སྒྱུ་འཕྲུལ་སྟོན་པར་ནུས་པས་
སོ། །བཅུ་གཅིག་པ་ནི། བཟླས་པ་བྱེད་པའི་དམ་ཚིག་ནི། སྒྲ་བྲག་ཅ་
ལྟར་ཤེས་པར་བྱ་བ་ཡིན་པས་ན་རང་བཞིན་གྱིས་འདྲིས་པའི་དབང་ལས་སྒྲ་
ཐམས་ཅད་བྲག་ཅ་ལྟར་ཤེས་སོ། །བཅུ་གཉིས་པ་ནི། བཟླས་པའི་དམིགས་
པ་ཐོབ་པ་ནས་ཆོས་ཐམས་ཅད་རང་གི་སེམས་ཀྱི་སྣང་བ་ཙམ་དུ་ཤེས་པར་



འགྱུར་ལ། སེམས་དེ་ཡང་རང་བཞིན་མེད་པར་ཤེས་པར་འགྱུར་བའི་ཕྱིར་
དང་། སྙིང་པོ་འདི་ལན་གཅིག་བརྗོད་པས་ཀྱང་སྡིག་པ་ཐམས་ཅད་ངེས་
པར་བསྲེག་གོ་ཞེས་སོགས་གསུངས་པས་ན་བཟླས་པས་སྒྲིབ་པ་འཛད་ལ།
དེ་ཟད་ན་ཡེ་ཤེས་སྐྱེ་སྟེ། དེས་ན་བདག་མེད་པའི་དོན་ལ་རང་བཞིན་གྱིས་
འཇུག་པའི་ཡོན་ཏན་འགྲུབ་བོ། །ཐུགས་ལ་སྦྱོར་བས་ནི་ཡོན་ཏན་ཐམས་
ཅད་འགྲུབ་སྟེ། དུས་དང་གནས་སྐབས་ཐམས་ཅད་དུ་ཆོས་ཐམས་ཅད་སྒྱུ་
མ་དང་འདྲ་བར་ལྟ་བ་དང་མི་འབྲལ་ལ། དེས་ཉོན་མོངས་ཚེགས་མེད་དུ་
སྤོང་ཞིང་དགེ་བ་ལ་རློམ་སེམས་འདོར་ལ། དེས་འཇིག་རྟེན་དང་འདས་
པའི་ཕུན་ཚོགས་མ་ལུས་པ་ཐོབ་པས་སོ། །འོ་ན་དེ་ནི་མཚན་ཉིད་ཀྱི་ཐེག་
པའི་དབུ་མ་པས་ཀྱང་འདོད་དེ། བདག་ནི་མཉམ་པར་བཞག་ཅིང་ལངས་
ཞེས་རློམ་སེམས་མེད། །ཅེས་དང་། ཇི་ལྟར་དུག་དང་འདྲེས་པའི་ཁ་ཟས་
བཟང་ཟ་བ། །དཀར་པོའི་ཆོས་ལ་དམིགས་པའང་རྒྱལ་བས་དེ་འདྲར་
གསུངས། །ཞེས་གསུངས་པས་ཆོས་ཐམས་ཅད་སྒྱུ་མ་དང་འདྲ་བར་ལྟ་བར་
གསུངས་སོ་ཞེ་ན། བདེན་ཏེ། འོན་ཀྱང་དེར་ནི་སྡོམ་པས་མ་བསྡམས་པས་
ཤིན་ཏུ་གཡེལ་བ་ཡིན་ལ། འདིར་ནི་དེ་ལྟར་མ་བསྒོམས་ན་ཐུགས་ཀྱི་དམ་
ཚིག་ཉམས་པར་བཞག་པས་དེས་འཇིགས་ནས་རྟག་ཏུ་ཏིང་ངེ་འཛིན་དེ་་་་
དང་བྲལ་བར་མི་བྱེད་ཅིང་། བྲལ་ན་ཡང་བག་ཡོད་པས་སྡོམ་ཞིང་འཆགས་
པའི་ཕྱིར། དེ་བཞིན་གཤེགས་པའི་ཐུགས་དངོས་པོར་འཛིན་པ་ལས་དབེན་
པ་ལྟར། སྔགས་པའི་ཤེས་པ་ཡང་རྟག་ཏུ་དངོས་པོར་འཛིན་པ་ལས་གྲོལ་
ཞིང་སྒྱུ་མ་ལྟ་བུར་རང་བཞིན་གཅིག་ཏུ་རྟོགས་པ་ལས་དབྱེར་མི་ཕྱེད་པས་
ན་རྡོ་རྗེའི་ཐེག་པ་ཞེས་བྱ་ལ། ལམ་གཞན་པས་མྱུར་བ་ཡང་ཡིན་ནོ། །སྤྱོད་



པ་བླ་མེད་ནི། མི་མཐུན་པའི་སྤྱོད་པ་གསུམ་སྤངས་པ་སྟེ། ནུས་པ་ཆུང་བར་
བྱེད་པའི་སྤྱོད་པ་ནི། དཀའ་ཐུབ་སྡོམ་པ་མི་བཟད་པ། །བསྟེན་པས་འགྲུབ་
པར་མི་འགྱུར་གྱི། །འདོད་པའི་ལོངས་སྤྱོད་ཐམས་ཅད་ལ། །བརྟེན་ན་མྱུར་
དུ་འགྲུབ་པར་འགྱུར། །ཞེས་གསུངས་པས་ལུས་གསོས་ཤིང་ཡིད་དགའ་
བར་བྱས་ཏེ་དགེ་བ་དྲག་ཏུ་སྤྱད་པས་འགྲུབ་ཀྱི་ལུས་ཉམ་ཆུང་ཞིང་ཡིད་མི་
དགའ་བས་རྣལ་འབྱོར་ག་ལ་འགྲུབ། བློ་སྟོབས་ཆུང་བ་རྣམས་ལུས་གསོས་
ཏེ་དགེ་བ་སྤྱད་པས་ཉོན་མོངས་ཚར་གཅོད་མི་ནུས་པ་ལ་སྦྱངས་པའི་ཡོན་་་
ཏན་ལ་སོགས་པ་བསྟན་ལ། འདིར་ནི་བློ་སྟོབས་ཆེ་བ་ལ་དགོངས་པས་
འདོད་པ་ལ་ལོངས་སྤྱོད་པར་གནང་བ་ཡིན་ནོ། །གཡེང་བར་བྱེད་པའི་སྤྱོད་
པ་ནི། གལ་ཏེ་བྱང་ཆུབ་མཆོག་འདོད་ན། །གླེགས་བམ་བཀླག་པར་མི་བྱ་
ཞིང་། །མཆོད་རྟེན་བསྐོར་བར་མི་བྱའོ། །བྱས་ན་བྱང་ཆུབ་རྙེད་པར་
དཀའ། །ཞེས་གསུངས་པས། འདོད་པའི་འབྲས་བུ་བྱང་ཆུབ་སྒྲུབ་པའི་རྒྱུའི་
གཙོ་བོ་ནི་སེམས་ཡིན་པས། དང་པོར་སེམས་ཚར་གཅད་ཅིང་བྱ་བ་གཞན་
གཙོ་བོར་མི་བྱ་སྟེ། སྤྲོས་བཅས་ཀྱི་སྤྱོད་པ་སྤངས་ནས་སྤྲོས་མེད་ཀྱི་སྤྱོད་པས་
སེམས་འབའ་ཞིག་དབང་དུ་བྱས་ནས་བསྒོམ་པ་སྟེ། འདི་ནི་ཐབས་ཀྱི་
མཆོག་ཡིན་ནོ། །དངོས་པོར་འཛིན་པའི་སྤྱོད་པ་ནི། །ཤ་ལྔ་དང་ནི་བདུད་རྩི་
ལྔ། །རྣམ་རྟོག་སྤང་ཕྱིར་ཅི་རིགས་བསྟེན། །ཞེས་གསུངས་པས་གཙང་མི་
གཙང་ལ་སོགས་པ་རྟོག་པའི་འཆིང་བ་ཡིན་པའི་ཕྱིར། གཙང་མི་གཙང་
གི་རྣམ་རྟོག་སྤངས་ནས་དེ་དག་བདུད་རྩིར་བྱིན་གྱིས་བརླབས་ནས་སྤྱད་ན།
ཆོས་རྣམས་ལ་ཐ་དད་ཀྱི་རྟོག་པ་འབྱུང་བ་རྫུན་པར་ངེས་ཤེས་འབྱུང་ལ། མི་
མ་ཡིན་ཁ་ཅིག་དེ་ཉིད་ལ་དགའ་ཞིང་ཆོས་བཞིན་དུ་སྐྱོབ་པ་དང༌། དེའི་
17



གདམས་ངག་འཛིན་པར་འགྱུར་བ་ཡོད་དོ། །ཤ་ལྔ་བདུད་རྩི་ལྔ་ནི། མཚོན་
པ་སྟེ། ཡུལ་གང་ན་ཤ་ལ་སོགས་པ་མི་གཙང་བར་འཛིན་པ་དེ་ཉིད་ལ་མ་
ཆགས་པས་སྤྱོད་དོ། །འདི་ནི་སྤྱོད་པས་མྱུར་བ་ཡིན་ནོ། །དེ་ལྟར་ན་ཐབས་
ལ་མཁས་པ་བཅུ་གཅིག་པོ་འདི་དག་གིས་འཕགས་པས་ན། འདི་ཐབས་ཀྱི་
ཐེག་པ་ཞེས་བྱ་ལ། ཐེག་པ་ཆེན་པོའི་ཡང་ཆེན་པོ་ཞེས་བྱའོ། །ཞེས་བཞེད་
དོ། །ཡང་སློབ་དཔོན་དེ་ཉིད་ཀྱིས་ཐབས་མྱུར་བ་དང་། སླ་བ་དང་། མང་བ་
དང༌། མཁས་པ་ཞེས་བཤད་པ་ནི། ཕལ་ཆེར་སྔར་གྱིས་ཤེས་མོད་ཀྱི་ཅུང་
ཟད་བཤད་ན། ཕྱི་མཚན་ཉིད་ཀྱི་ཐེག་པར་ནི་བསྐལ་པ་གྲངས་མེད་སུམ་ཅུ་
རྩ་གསུམ་དང་། གྲངས་མེད་བཅུ་དང༌། ཉན་རང་སླར་ལོག་ནས་ཐེག་ཆེན་
ལམ་དུ་ཞུགས་པས་གྲངས་མེད་བཞི་དང་། གཞན་གྱིས་གྲངས་མེད་གསུམ་
ན་འཚང་རྒྱ་བར་གསུངས་ལ། འདིར་ཚེ་གཅིག་དང་སྐྱེ་བ་བདུན་དང་སྐྱེ་
བ་བཅུ་དྲུག་ལ་སོགས་པས་དབང་པོ་རབ་འབྲིང་ཐ་གསུམ་གྱིས་འགྲུབ་པའི་
ཕྱིར་རོ། །གལ་ཏེ་ཕར་ཕྱིན་གྱི་ཐེག་པར་ཡང་མི་སྐྱེ་བའི་ཆོས་ལ་བཟོད་པ་
རབ་ཏུ་ཐོབ་ནས་འདོད་ན་ཞག་བདུན་གྱིས་ཀྱང་མངོན་པར་རྫོགས་པར་་་་་
འཚང་རྒྱ་བར་ནུས་སོ། །ཞེས་གསུངས་སོ། །དེ་བཞིན་གཤེགས་པ་སྐར་
རྒྱལ་ལ་ཚིགས་སུ་བཅད་པ་གཅིག་པས་ཞག་བདུན་དུ་བསྟོད་པས་བསྐལ་པ་
དགུའི་ཚོགས་འདུམས་པ་སོགས་བཤད་པས། བརྩོན་འགྲུས་དང་ལྡན་ན་
གྲངས་མེད་གསུམ་ལ་སོགས་པའི་ངེས་པ་མེད་ཅིང་། བརྩོན་འགྲུས་དང་
མི་ལྡན་ན་སྔགས་ཀྱིས་ཀྱང་མྱུར་དུ་མི་ཐོབ་པའི་ཕྱིར་ཁྱད་པར་མེད་དོ་ཞེ་ན།
སྐྱོན་མེད་དེ། མི་སྐྱེ་བའི་ཆོས་ལ་བཟོད་པ་རབ་ཏུ་ཐོབ་པ་ནི། ས་བརྒྱད་པ་
ཡིན་ལ། དེ་ཐོབ་ནས་ཞག་བདུན་ནས་འཚང་རྒྱ་བར་ནུས་ཀྱང་། དེ་ཐོབ་ཀྱི་
18



བར་ལ་བསྐལ་པ་གྲངས་མེད་གཉིས་དགོས་པར་བཤད་ཀྱི། དེ་བས་མྱུར་བ་
མ་བཤད་པའི་ཕྱིར་དང་། བསྐལ་པ་དགུ་ལ་སོགས་པའི་ཚོགས་དུས་ཐུང་ངུ་
ལ་རྫོགས་ཀྱང་། བསྐལ་པ་གྲངས་མེད་ཀྱི་ཚོགས་རྫོགས་པར་བཤད་པ་མེད་
པའི་ཕྱིར་དང་། འདིར་ཚེ་གཅིག་གིས་འགྲུབ་པ་ལ་སོགས་པའི་ལུང་རྣམ་
དག་ཡོད་པའི་ཕྱིར་རོ། །གལ་ཏེ་རྣལ་འབྱོར་བླ་མེད་ལ་དེ་ལྟར་ཡིན་ཡང་།
རྒྱུད་སྡེ་འོག་མ་རྣམས་ལ་དེ་མི་རུང་ངོ་ཞེ་ན། མ་ཡིན་ཏེ། འཇམ་དཔལ་རྩ་
རྒྱུད་ལས། ཚེ་འདིར་དཀའ་བ་ལེགས་སྤྱད་ཅིང་། །ལེགས་ལྡན་ཚེ་ནི་འདི་ལ་
ཡང་། །འབད་པ་མེད་པར་སྔགས་རྣམས་འགྲུབ། །ལས་ནི་འདི་ལའང་སྣང་
འགྱུར་ན། །སྐྱེ་བ་འདི་ལའང་གྲུབ་པར་འགྱུར། །ཞེས་དང་། རྣམ་སྣང་
མངོན་བྱང་གི་རྒྱུད་ཕྱི་མ་ལས། བྱང་ཆུབ་སེམས་དཔའ་གསང་སྔགས་ཀྱི་
སྒོ་ནས་བྱང་ཆུབ་སེམས་དཔའི་སྤྱད་པ་སྤྱོད་པ་རྣམས་ཀྱིས་ཚེ་འདི་ཉིད་ལ་
བླ་ན་མེད་པ་ཡང་དག་པར་རྫོགས་པའི་བྱང་ཆུབ་མངོན་པར་རྫོགས་པར་་་་་
འཚང་རྒྱ་བར་འགྱུར་རོ། །ཡང་དེ་ཅིའི་ཕྱིར་ཞེ་ན། གསང་བ་པའི་བདག་པོ།
ཚེ་ཞེས་བྱ་བ་དེ་ནི་དེ་བཞིན་གཤེགས་པས་སྐྱེ་བ་ལ་འདུ་ཤེས་སུ་བྱ་བར་ཟད་
དེ། བྱང་ཆུབ་སེམས་དཔའ་དེ་རྣམས་ཀྱིས་འདུ་ཤེས་དེ་ཡང་ཆོས་ཀྱི་ངོ་བོ་
ཉིད་དུ་ཆུད་པའི་ཏིང་ངེ་འཛིན་ཐོབ་པའི་སྔོན་རོལ་ཉིད་དུ་འགག་པའི་ཕྱིར་
རོ། །ཞེས་དང་། རྡོ་རྗེ་རྩེ་མོ་ལས། བསྐལ་པ་གྲངས་མེད་པ་རུ་བྱུང་། །ས་ཡི་
ཕ་རོལ་ཕྱིན་པ་མཆོག །གང་ཕྱིར་གསང་བ་མཐོ་བ་ཐོབ། །རབ་ཏུ་དགའ་བ་
སྒྲུབ་པར་འགྱུར། །གལ་ཏེ་རྣལ་འབྱོར་པ་དེ་བརྩོན། །ཚེ་འདི་ཉིད་ལ་མྱ་ངན་
འདའ། །ཞེས་གསུངས་པས་སོ། །དེའི་དོན་ཡང་བྱ་སྤྱོད་ཀྱི་ལུགས་ཀྱིས་རྫས་
སྔགས་ལ་བརྟེན་པའི་རིག་འཛིན་གྱི་དངོས་གྲུབ་ཐོབ་ནས་ལྷའི་འདོད་པའི་
19



ཡོན་ཏན་ལ་ལོངས་སྤྱོད་པ་བཞིན་དུ་ལམ་བསྒོམས་པས་སངས་རྒྱས་ཐོབ་་་་
པར་འདོད་དེ། འཇམ་དཔལ་རྩ་རྒྱུད་ལས། རས་བྲིས་བླངས་ཏེ་རྨ་བྱའི་སྟན་
དེ་ལ་འདུག་ན། ཡུད་ཙམ་གྱིས་ཚངས་པའི་འཇིག་རྟེན་ནོན་པར་འགྱུར་
རོ། །རིག་པ་འཛིན་པ་བྱེ་བ་ཁྲི་ཕྲག་བརྒྱ་སྟོང་གི་འཁོར་དུ་མ་དང་ལྡན་པ་
རིག་པ་འཛིན་པའི་འཁོར་ལོས་བསྒྱུར་བར་འགྱུར་རོ། །བར་གྱི་བསྐལ་པ་
དྲུག་ཅུར་འཚོ་བར་འགྱུར་རོ། །ཇི་ལྟར་འདོད་པར་འགྲོ་ཞིང་སྤྱོད་པར་
འགྱུར་རོ། །འགྲོ་བ་ལ་ཐོགས་པ་མེད་པ་དང༌། ལྷའི་ཕུན་སུམ་ཚོགས་པ་དང་
ལྡན་པར་འགྱུར་རོ། །འཕགས་པ་འཇམ་དཔལ་ཡང་མངོན་སུམ་དུ་འགྱུར་
ཞིང༌། དེ་ཉིད་འདིའི་དགེ་བའི་བཤེས་གཉེན་དུ་འགྱུར་རོ། །མཐར་ཡང་
སངས་རྒྱས་ཉིད་ཐོབ་པར་འགྱུར་རོ། །ཞེས་དང་། མི་གཡོ་བ་བརྟུལ་ཕོད་
པའི་རྟོག་པ་ལས། འདི་ནི་སངས་རྒྱས་ཞིང་རྣམས་སུ། །རིག་པ་འཛིན་པ་
ཐམས་ཅད་ཀྱི། །འཁོར་ལོས་བསྒྱུར་བའི་མཁའ་ལྡིང་ཡིན། །བསམ་གྱིས་མི་
ཁྱབ་ཡོན་ཏན་བརྙེས། །བསྐལ་པ་གྲངས་མེད་པ་རུ་འཚོ། །ཉི་མ་དང་ནི་ཟླ་
བའི་འོད། །དཔལ་ལྡན་གདུལ་དཀའ་འདུལ་མཛད་པ། །བློ་བཟང་གིས་ནི་
ཀུན་སྤྱད་ན། །སངས་རྒྱས་ཞིང་ནི་གྲངས་མེད་ན། །མཆོད་གནས་འདི་ནི་
སྣང་བར་བྱེད། །བསམ་མེད་པ་ཡི་དམ་ཆོས་ཉན། །བློ་ལྡན་གང་ཞིག་ཐོས་
གྱུར་པས། །སངས་རྒྱས་ཡོན་ཏན་བསམ་མེད་འབྱུང་། །ཞེས་དང་། རྣམ་
སྣང་མངོན་བྱང་ལས་ཀྱང་། སྔགས་པ་རང་གིས་དེ་བླངས་ནས། །ནམ་
མཁའ་ལ་ནི་འགྲོ་བར་འགྱུར། །བསྐལ་པར་གནས་ཤིང་གཟི་བརྗིད་ཆེ། །
རྒྱལ་སྲས་དེ་ནི་འདོད་ན་འཆི། །འཇིག་རྟེན་ཁམས་ནི་གཞན་དུའང་འགྲོ། །
གཙོ་བོ་སྣ་ཚོགས་གཟུགས་འཆང་བ། །རྫས་ལས་བྱུང་བའི་སྔགས་བསྒྲུབས་



པས། །དཔལ་ལྡན་མཆོད་པ་རབ་ཏུ་བྱེད། །འདི་ནི་ཉམས་པར་མི་འགྱུར་
བའི། །རྫས་ཀྱི་དངོས་གྲུབ་ཡིན་པར་བཤད། །ཅེས་དང་། དེས་དེ་རྣམས་
ཡིད་རབ་ཏུ་དགའ་ཞིང་ཚེ་རིང་པོ་ཡང་རབ་ཏུ་ཐོབ་ནས། འདོད་པའི་ཡོན་
ཏན་ལྔ་དག་གིས་རྩེ་དགའ་ཡོངས་སུ་སྤྱོད་ལ། སངས་རྒྱས་བཅོམ་ལྡན་
འདས་རྣམས་ལ་མཆོད་པ་བྱེད་ཅིང་འཇིག་རྟེན་ཐམས་ཅད་དང་མི་མཐུན་
པའི་ལམ་འདི་འགྲུབ་པར་འགྱུར་རོ། །དེ་བཞིན་གཤེགས་པ་དང་བྱང་
ཆུབ་སེམས་དཔའ་རྣམས་ཀྱིས་ཀྱང་དོན་གྱི་དབང་འདི་གཟིགས་ནས་གསང་
སྔགས་སྤྱོད་པའི་ཚུལ་གྱི་ཆོ་ག་ཐུགས་དགྱེས་བཞིན་དུ་འཆད་དོ། །དེ་ཅིའི་
ཕྱིར་ཞེ་ན། གང་བསྐལ་པ་དུ་མར་རྩོལ་ཞིང་འབད་དེ་བྱ་དཀའ་བ་རྣམས་
བརྩམས་ཀྱང་ཐོབ་པར་མི་འགྱུར་བ་དེ། བྱང་ཆུབ་སེམས་དཔའ་གསང་
སྔགས་ཀྱི་སྒོ་ནས་བྱང་ཆུབ་སེམས་དཔའི་སྤྱད་པ་སྤྱོད་པ་རྣམས་ཀྱིས་ཚེ་འདི་
གཅིག་ཁོ་ན་ལ་ཐོབ་པར་འགྱུར་རོ། །ཞེས་གསུངས་པས་སོ། །འོ་ན། ཐམས་
ཅད་གསང་བའི་འགྲེལ་པ་ལས། གང་ཡང་རྒྱུའི་རྣལ་འབྱོར་ཉིད་ཀྱིས་འཚང་
རྒྱ་བ་ནི། ཕ་རོལ་ཏུ་ཕྱིན་པའི་ཚུལ་དང་བྱ་བའི་རྒྱུད་ལ་སོགས་པ་ལས་
བ ཤད་པ་སྟེ། དེ་ནི་དུས་ཤིན་ཏུ་རིང་བས་འབྱུང་བ་ཡིན་ནོ། །རྣལ་འབྱོར་གྱི་
རྒྱུད་རྣམས་སུ་ནི་རྒྱུ་དང་འབྲས་བུའི་སྦྱོར་བ་ལ་སོགས་པས་ཐེག་པ་ཆེན་པོ་
མཐའ་དག་བསྡུས་པ་ཡིན་པའི་ཕྱིར་ཤིན་ཏུ་མྱུར་བ་ཉིད་དུ་བྱང་ཆུབ་ཐོབ་
པ་ཡིན་ནོ། །ཞེས་བྱ་སྤྱོད་ཀྱིས་མྱུར་དུ་མི་ཐོབ་པ་དང་འགལ་ཞེ་ན། དེ་ནི་
རྣལ་འབྱོར་གྱི་རྒྱུད་ཡན་ཆད་པས་འབྲས་བུ་ཐོབ་པ་བུལ་བ་ལ་དགོངས་པ་་་་
ཡིན་ལ། འདིར་ནི་ཕྱི་མཚན་ཉིད་པས་ཐབས་ཀྱི་སྒོ་ནས་མྱུར་བ་ལ་དགོངས་
པས་སྐྱོན་མེད་དེ། ཕྱི་མཚན་ཉིད་དུ་ལྷའི་སྟོབས་ཀྱི་སྒོ་ནས་དངོས་གྲུབ་སྟེར་



བ་མེད་ལ། འདིར་ཡོད་པས་ཁྱད་ཡོད་དེ། དགྲ་ནག་འགྲེལ་པར། བྱ་བ་དང་
སྤྱོད་པའི་ལུགས་ལ་ཡང་བསྒྲུབ་བྱ་དང་སྒྲུབ་པའི་ཐབས་དུས་རིང་པོར་རྗེས་
སུ་མི་འཇུག་སྟེ། དེ་དག་ནི་བརྟགས་པ་ལས་བྱུང་བ་ཉིད་ཡིན་ཏེ། དེར་
ནི་འདི་ལྟར་རས་རིས་ལ་སོགས་པར་གཏོགས་པའི་ལྷའི་སྟོབས་ཀྱིས་དངོས་
གྲུབ་རྫོགས་པར་བྱེད་པའི་ཕྱིར་རོ། །རྣལ་འབྱོར་གྱི་རྒྱུད་དུ་ནི་ཁྱད་པར་འདི་
ཡོད་དེ། རང་གི་ལྷའི་རྣལ་འབྱོར་གྱིས་རས་རིས་ལ་སོགས་པར་གཏོགས་
པའི་ལྷ་ལ་དམིགས་ནས་མཐུན་པའི་དངོས་གྲུབ་སྒྲུབ་པར་བྱེད་དོ། །ཞེས་
པས་སོ། །རྣལ་འབྱོར་གྱི་རྒྱུད་དུ་ནི་ཆོས་ལྡན་གྱི་གང་ཟག་ནི་དཀྱིལ་འཁོར་
དུ་བཅུག་སྟེ་ཡེ་ཤེས་བབས་པ་ཙམ་གྱིས་ས་དང་པོ་ཐོབ་ཅིང་། དེ་ནས་ཤིན་
ཏུ་མྱུར་བར་འཚང་རྒྱ་ལ། ཆོས་མི་ལྡན་གྱི་གང་ཟག་ནི་ཕྱིས་མི་དགེ་བ་ལས་
ལྡོག་པའི་སྡོམ་པ་བླངས་ནས་རིམ་གྱིས་འཚང་རྒྱ་ཞིང༌། ཐ་མའང་སྐྱེ་བ་བཅུ་
དྲུག་ནས་ངེས་པར་འཚང་རྒྱ་སྟེ། རྡོ་རྗེ་རྩེ་མོར་སྔར་གྱི་དེའི་རྗེས་ལ། རབ་ཏུ་
དགའ་བའི་ས་ཐོབ་ཅིང་། །རྡོ་རྗེ་ཉིད་ནི་ཐེ་ཚོམ་མེད། །ཡང་ན་མཐོང་བ་
ཙམ་གྱིས་ནི། །སྐྱེ་བ་བཅུ་དྲུག་མྱ་ངན་འདའ། །རབ་ཏུ་དགའ་བ་ཐོབ་
པའམ། །ཡང་ན་རྡོ་རྗེ་ཉིད་ཀྱང་ངོ༌། །ས་ལ་ཉི་ཟླ་ལྟུང་བྱེད་ཅིང་། །དེ་ནི་ནམ་
མཁའི་རང་བཞིན་འགྱུར། །སོ་སོ་སྐྱེ་བོས་སངས་རྒྱས་ཉིད། །འགྲུབ་པར་
འགྱུར་ཏེ་གཞན་དུ་མིན། །ཞེས་པ་དང་། སློབ་དཔོན་ཀུན་སྙིང་གིས། དེ་
རྣམས་ནི། འཇུག་པ་ཙམ་ཉིད་ཀྱིས་ཡེ་ཤེས་བབས་པར་འགྱུར་རོ། །དེ་ནས་
ཡེ་ཤེས་བབས་པ་དེས་རབ་ཏུ་དགའ་བ་ལ་སོགས་པའི་ས་ཐོབ་པར་འགྱུར་
རོ། །དེའི་ཕྱིར་དེ་བཞིན་གཤེགས་པ་ཐམས་ཅད་དུ་གྲུབ་པ་ཡང་རྙེད་པར་
དཀའ་བ་མ་ལགས་ཏེ། དངོས་གྲུབ་གཞན་རྣམས་ལྟ་སྨོས་ཀྱང་ཅི་འཚལ་
-
-



ཞེས་སྨོས་པ་ཡིན་ནོ། །འདིས་ནི་དགེ་སློང་དང་དགེ་སློང་མ་ལ་སོགས་པའི་
སྡོམ་པ་ལ་གནས་པ་ཉིད་ཀྱིས་ན་ཤིན་ཏུ་མྱུར་བར་དངོས་གྲུབ་ཐོབ་པར་
འགྱུར་ལ། གཞན་དག་ནི་དུས་ཕྱིས་ལྡོག་པའི་སྡོམ་པ་བླངས་ནས་འགྱུར་རོ་
ཞེས་སྟོན་པ་ཡིན་ནོ་ཞེས་དཀྱིལ་འཁོར་མཐོང་བའི་ཕན་ཡོན་གྱི་སྐབས་ནས་
གསུངས་ཤིང་། ཕྱག་རྒྱ་ཆེན་པོ་བསྒྲུབས་པའི་ཕན་ཡོན་གྱི་སྐབས་ནས།
སངས་རྒྱས་རྗེས་སུ་དྲན་གྱུར་ན། །སངས་རྒྱས་ཉིད་དུ་མྱུར་དུ་འགྱུར། །ཞེས་
པའི་འགྲེལ་པར། དེས་དེ་ཡང་དག་པར་གྲུབ་ན་སངས་རྒྱས་ཉིད་དུ་འགྱུར་
བ་སྟེ། ཚེ་འདི་ཉིད་ལ་སངས་རྒྱས་ཉིད་ཐོབ་པར་འགྱུར་རོ། །ཞེས་གསུངས་
སོ། །རྣལ་འབྱོར་ཆེན་པོའི་རྒྱུད་དུ་ནི་དབང་པོ་རྣོ་ཞིང་བརྩོན་འགྲུས་ཆེ་བས་
ཚེ་འདི་ཉིད་ལ་འབྲིང་འཆི་ཁའམ་བར་དོར། ཐ་མ་སྐྱེ་བ་བདུན་ནམ་བཅུ་
དྲུག་ན་འགྲུབ་སྟེ། འདུས་པར། གངྒཱའི་བྱེ་མ་སྙེད་ཀྱི་བསྐལ་པར་བྱང་ཆུབ་
སེམས་དཔའ་རྣམས་ཀྱིས་འབད་ཅིང་བཙལ་ཀྱང་བྱང་ཆུབ་ ཐོབ་པར་མི་
འགྱུར་བ་གང་ཡིན་པ་དེ། གསང་བ་འདུས་པ་ལ་དགའ་བའི་བྱང་ཆུབ་
སེམས་དཔས་ཚེ་འདི་ཉིད་ལ་དེ་བཞིན་གཤེགས་པ་རྣམས་ཀྱིས་སངས་རྒྱས་
ཞེས་བྱ་བའི་གྲངས་སུ་འགྲོའོ། །ཞེས་དང་། སམྦུ་ཊ་ལས། མདོར་བསྡུས་པས་
ནི་སངས་རྒྱས་ཉིད། །བསྐལ་པ་བྱེ་བ་གྲངས་མེད་པས། །ཇི་སྲིད་སངས་རྒྱས་
གང་ཐོབ་པས། །གང་གིས་དམ་པའི་བདེ་བས་ཁྱོད། །སྐྱེ་བ་འདིར་ནི་ཐོབ་
པར་འགྱུར། །ཡང་ན་རྡོ་རྗེ་འཛིན་པ་ཉིད། །ཡང་ན་འཁོར་ལོས་བསྒྱུར་
བའམ། །འདིར་ནི་དངོས་གྲུབ་ཆེན་པོ་བརྒྱད། །གཞན་ཡང་ཡིད་ལ་འདོད་
པ་ཐོབ། །ཅེས་དང་། དུས་འཁོར་ལས། རྫུ་འཕྲུལ་ཀུན་མཁྱེན་པ་དང་
སྲིད་གསུམ་བླ་མ་ཉིད་ནི་རྣལ་འབྱོར་རྣམས་ཀྱིས་སྐྱེ་བ་འདི་ལ་སྟེ། །གལ་ཏེ་
-



ལམ་དུ་རབ་ཞུགས་འཆི་བར་འགྱུར་ན་དེ་ཚེ་འདི་ཡི་འཛིན་པས་སྐྱེ་བ་གཞན་
ལའོ། །ཞེས་གསུངས་པའི་དོན་སློབ་དཔོན་ཛྙཱ་ན་ཨཱ་ཀཱ་རས། དཔེར་ན་སྐྱེས་
བུ་སྟོབས་ཆུང་བའམ། །ཕྱུགས་ཀྱི་ཤིང་རྟས་དུས་རིང་གིས། །བགྲོད་པར་བྱ་
བའི་གནས་དེར་ནི། །རྐང་མགྱོགས་གྲུབ་པའམ་ཉི་ཟླས་ནི། །མྱུར་བ་ཉིད་དུ་
འགྲོ་བར་འགྱུར། །དེ་བཞིན་ཕ་རོལ་ཕྱིན་པའམ། །ལམ་གཞན་དག་ལ་
བརྟེན་ནས་ནི། །ཡུན་རིང་འཇུག་པར་གྱུར་པ་དེར། །སྔགས་པས་ཚེ་འདིས་
འཇུག་པ་ནི། །མཉམ་མེད་མཐུ་ལ་བརྟེན་ཕྱིར་རོ། །ཞེས་གསུངས་ཤིང༌། དེ་
ལ་རྒྱུ་དང་རྐྱེན་ཕུན་སུམ་ཚོགས་པ་དགོས་ལ། རྒྱུ་སྔོན་གྱི་ལས་བཟང་པོའི་
མཐུ་ལས་ལུས་ངག་མཚན་དང་ལྡན་ཞིང་སེམས་ཉོན་མོངས་པ་ཆུང་བ་ཡིན་
ལ། རྐྱེན་སྤྱོད་པ་རྣམ་པ་གསུམ་སྟེ། འཇུག་པའི་སྤྱོད་པ་དབང་ཐོབ་པ། སྦྱོར་
བའི་སྤྱོད་པ་རིམ་པ་གཉིས་ཡན་ལག་དང་བཅས་པ་བསྒོམ་པ། སྒྲུབ་པའི་
སྤྱོད་པ་མི་མཐུན་ཕྱོགས་སྤངས་ཏེ་དམིགས་པའི་དོན་ལ་རྩེ་གཅིག་ཏུ་འཇོག་
པ་ཡིན་ཏེ། དེ་ཉིད་ལས། དེ་ཡང་རྒྱུ་རྐྱེན་ཕུན་ཚོགས་ཀྱིས། །རྒྱུ་ཡང་ལུས་
ངག་ཡིད་ཀྱི་ལས། །སྔོན་ཚེ་ལེགས་པར་སྤྱད་པ་ཡིས། །ད་ལྟར་རྣམ་པར་སྨིན་
པའི་རྒྱུད། །མཚན་དང་ལྡན་པའི་ལུས་ཐོབ་ཅིང་། །ཚངས་དབྱངས་ཀ་ལ་
པིངྐའི་ངག །འདོད་ཆགས་ཞེ་སྡང་གཏི་མུག་ཚོགས། །ཉོན་མོངས་སྲབ་པའི་
སེམས་ལྡན་པའོ། །རྐྱེན་ཡང་རྣམ་པ་གསུམ་ཉིད་དེ། །འཇུག་དང་སྦྱོར་དང་
སྒྲུབ་པ་ཡི། །སྤྱོད་པ་རྣམ་པ་གསུམ་ཉིད་དོ། །དེ་ལ་འཇུག་པའི་སྤྱོད་པ་ནི། །
སྔགས་ལ་དད་པའི་སློབ་མ་ཡིས། །བླ་མ་ཡོན་ཏན་ལྡན་པ་ལ། །དུས་རིང་
བསྙེན་པ་སྔོན་འགྲོ་བས། །མཉེས་ནས་གསོལ་བ་གདབ་བྱས་ལ། །དཀྱིལ་
འཁོར་འཇུག་དང་དབང་བསྐུར་ཞིང༌། །རང་གི་འདོད་ལྷ་བཟུང་བ་སྟེ། །དེ་
24



ནི་གཡོ་རྐྱེན་ཞེས་བྱ་བ། །དེ་ལ་སྦྱོར་བའི་སྤྱོད་པ་ནི། །མཐུན་པའི་གནས་
སོགས་དེ་དང་དེར། །དང་པོར་སྟོང་ཉིད་བྱམས་སོགས་དང་། །རང་འདོད་
ལྷ་ཡི་ཆོ་ག་ཡིས། །ཐུན་གསུམ་མམ་ནི་ཐུན་བཞི་རུ། །བསྒོམ་དང་བཟླས་དང་
ཁ་ཏོན་དང་། །གཏོར་མ་སྦྱིན་པའམ་མཆོད་སོགས་བརྩོན། །སྡིག་ཆེན་ཀུན་
ལས་གྲོལ་ནས་ནི། །བསྐལ་པ་དུ་མར་སྤྱད་པ་ཡི། །བྱང་ཆུབ་སེམས་དཔའ་
དང་མཚུངས་འགྱུར། །འདི་ནི་ཡོངས་འགྱུར་རུང་བའི་རྐྱེན། །གཉིས་པ་ཡིན་
པར་བསྟན་པ་ཡིན། །དེ་ལ་སྒྲུབ་པའི་སྤྱོད་པ་ནི། །དཔེར་ན་ལེགས་པར་
བཀྲུས་པའི་རས། །ཁ་དོག་རྣམས་སུ་བསྒྱུར་བ་ན། །ཚེགས་ནི་ཆུང་སྟེ་གཟབ་
འོས་ལྟར། །སྒྲུབ་པའི་སྤྱོད་པའང་སྒྲིམ་དགོས་ཀྱི། །ཧ་ཅང་དཀའ་བ་མ་ཡིན་
ནོ། །སྦྱོར་བའི་སྤྱོད་པས་རྒྱུད་སྨིན་པའི། །གང་ཟག་སྒྲུབ་ལ་འཇུག་པ་ན། །
གནས་དང་གྲོགས་དང་ལོངས་སྤྱོད་དང་། །བསམ་པ་མ་ཡིན་པ་རྣམས་
སྤང་། །དམིགས་པའི་དོན་ལ་རྩེ་གཅིག་གཞག །འདི་ནི་མྱུར་དུ་འཕགས་
པའི་རྐྱེན། །གསུམ་པ་ཡིན་པར་བསྟན་པ་ཡིན། །ཞེས་སོ། །དེ་ལྟ་བུའི་རྒྱུ་རྐྱེན་
གྱིས་བསྒྲུབས་པའི་དངོས་གྲུབ་རིག་འཛིན་ཐོབ་པ་ཡིན་ལ། ཐོབ་ནས་གྲུབ་
པའི་སྤྱོད་པ་རང་གཞན་གྱི་དོན་ཕུན་སུམ་ཚོགས་པ་བསྒྲུབས་པས་རྒྱུ་རྐྱེན་་་་་
ཕུན་སུམ་ཚོགས་ན་ཚེ་འདི་ཉིད་ལ་འགྲུབ་སྟེ། དེ་ཉིད་ལས། གྲུབ་པའི་
དངོས་གྲུབ་གང་ཞེ་ན། །ལུས་དང་གནས་དང་ལོངས་སྤྱོད་དག །མི་ལས་
ཁྱད་པར་འཕགས་པ་སྟེ། །ཚེ་ལ་དབང་བསྒྱུར་མི་ཁོམ་པར། །སྐྱེ་ལས་གཏན་
དུ་གྲོལ་བ་དང༌། །སངས་རྒྱས་འབྱུང་དང་འཕྲད་སོགས་དང་། །འདོད་ཡོན་
ལྔ་པོ་ཤེས་བཞིན་དུ། །སྤྱོད་ལ་འཆིང་བར་མི་འགྱུར་དང་། །བདག་གཞན་
ཕན་པ་སྐྱེ་ནུས་པའོ། །གྲུབ་པའི་སྤྱོད་པ་གང་ཞེ་ན། །ཡུལ་དང་དུས་ནི་དེ་
25



དང་དེར། །འབྱོར་པའི་བདེ་བ་ལ་སྤྱོད་ཅིང་། །དེ་བཞིན་འཕགས་པ་རྣམས་
ལ་ཡང་། །ཅི་ནུས་པར་ནི་མཆོད་པ་དང་། །ཕན་གདགས་ཚར་གཅོད་ཀྱིས་
འདུལ་བའི། །སེམས་ཅན་རྣམས་ལ་རྗེས་མཐུན་པར། །རྫུ་འཕྲུལ་སྣ་ཚོགས་
ཀྱིས་འདུལ་ཞིང་། །དམྱལ་ལ་སོགས་པར་ཡུད་ཙམ་ལའང་། །བསིལ་དང་
དྲོད་སོགས་སྦྱིན་པ་དང་། །དེ་བཞིན་སེམས་ཅན་སྣ་ཚོགས་ལ། །ཆོས་རྣམས་
སྣ་ཚོགས་སྟོན་པ་སྟེ། །མཐོང་དང་ཐོས་དང་རེག་པ་དང༌། །དྲན་པས་ཀུན་
ལ་ཕན་གྱུར་པའོ། །གྲུབ་པའི་དུས་ནི་གང་ཞེ་ན། །རྒྱུ་དང་རྐྱེན་ནི་ཀུན་
ཚོགས་ཤིང་། །རྒྱུན་དུ་བཟླས་དང་བསྒོམ་པ་དང་། །རྒྱལ་བ་སྲས་བཅས་ལ་
དད་པའི། །དཀའ་ཐུབ་ཅན་གྱི་དངོས་གྲུབ་ནི། །ཚེ་འདི་ཉིད་ལའང་འགྲུབ་
པར་འགྱུར། །ཞེས་སོ། །སློབ་དཔོན་དེའི་དགོངས་པས། ས་ཐོབ་པའམ་རིག་
འཛིན་ཐོབ་པ་གྲུབ་པ་ཡིན་ལ། དེ་ཚེ་གཅིག་ལ་ཐོབ་པ་ལ་དགོངས་པར་
བཞེད་དེ། རིམ་ལྔའི་རིམ་པ་གཉིས་པར། དང་པོ་ལས་ཀྱི་སྦྱོར་བ་ཡིས། །ས་
བརྒྱད་པ་ནི་ཐོབ་པར་འགྱུར། །སྣང་བ་གསུམ་པོ་མཐོང་བ་དག །ས་བཅུ་ལ་
ནི་རབ་ཏུ་གནས། །མངོན་པར་བྱང་ཆུབ་ལེགས་ཐོབ་ནས། །གཙང་མའི་
གནས་སུ་ཉེ་བར་འགྲོ། །སངས་རྒྱས་ཞིང་ནས་མི་ལྡོག་པས། །ཚེ་འདི་ཉིད་
ཀྱིས་ཐམས་ཅད་མཁྱེན། །ཞེས་བསྐྱེད་རིམ་གྱིས་ས་བརྒྱུད་པ་དང་། སེམས་
དམིགས་ཀྱིས་ས་བཅུ་པ་དང་། སྒྱུ་ལུས་འོད་གསལ་གྱིས་ས་བཅུ་གཅིག་
པའམ་བཅུ་གཉིས་པ་ཐོབ་ནས་ཟུང་འཇུག་གིས་འཚང་རྒྱ་བར་བཤད་པ་ལ།
རིམ་ལྔའི་འགྲེལ་པ་དོན་གསལ་ཀླུ་བྱང་གིས་བྱས་ཟེར་བ་དེ་དང་། ཟླ་གྲགས་
ཀྱིས་བྱས་ཟེར་བའི་མངོན་རྟོགས་རྒྱན་རྩ་འགྲེལ་དང་། ཤཱཀྱ་བཤེས་གཉེན་
གྱིས་མཛད་པའི་སྤྱོད་པ་བསྡུས་པའི་འགྲེལ་པར། དྲོད་རྩེ་བཟོད་མཆོག་བཞི་
༡6



རེ་རེ་ལ་ཆེ་འབྲིང་གསུམ་གསུམ་བྱས་པས་ས་བཅུ་གཉིས། ས་རབ་དགའ་ལ་
སངས་རྒྱས་ཀྱི་ས་རུ་བཞེད་དེ། མངོན་རྟོགས་རྒྱན་གྱི་འགྲེལ་པར། བཟོད་པ་
འབྲིང་དང་ཆོས་མཆོག་རབ། །དང་པོ་དང་ནི་བཅུ་པའི་བར། །ས་ཡི་ཁྱད་
པར་བགྲོད་པ་སྟེ། །ལུས་དང་ངག་ཡིད་རྟོག་པ་སྤོང་། །ཞེས་དང་། སྤྱོད་
བསྡུས་འགྲེལ་པར། བསྐྱེད་པའི་རིམ་པ་ནི་དང་པོ་མ་ཡིན་ནོ། །དེ་ཅིའི་ཕྱིར་
ཞེ་ན། རྫོགས་པའི་རིམ་པ་ཡིན་པའི་ཕྱིར་རོ། །འོ་ན་དང་པོ་ཞེས་བྱ་བ་འདི་
གང་ཞིག་ཡིན་ཞེ་ན། རྡོ་རྗེ་བཟླས་པ་དེ། རྟེན་དང་བསྐྱེད་པ་དང་བཅས་
པའོ། །དེས་ས་གང་ཐོབ་ཅེ་ན། ས་བརྒྱད་པ་སྟེ། བཟོད་པ་འབྲིང་པོའི་
སའོ། །རྡོ་རྗེ་དོན་ཞེས་བྱ་བ་ལས་ཀྱང་། རྡོ་རྗེ་བཟླས་པའི་སར་གནས་ནས། །
བཟོད་པ་འབྲིང་པོ་ཐོབ་པར་བྱེད། །ཅེས་གསུངས་པ་ལྟ་བུའོ། །སྐུ་གསུང་
ཐུགས་མངོན་པར་རྟོགས་པ་ནི་སྐུ་གསུང་ཐུགས་སེམས་ཉིད་ཀྱི་ངོ་བོར་ཤེས་
པའོ། །དེས་ས་གང་ཐོབ་ཅེ་ན། ས་བཅུ་སྟེ་སེམས་ལ་དམིགས་པའི་ས་ནི་ཆོས་
ཀྱི་མཆོག་ཆུང་ངུའམ་ཡང་ན་འབྲིང་པོ་ལ་རག་པའོ། །སྒྱུ་མ་ལྟ་བུའི་ཏིང་ངེ་
འཛིན་གྱིས་ནི་ཆོས་ཀྱི་མཆོག་ཆེན་པོ་ལ་གནས་པར་འགྱུར་ཏེ། གཞན་ལས།
བཟོད་ཆེན་པོ་ནས་ཆོས་མཆོག་བར། །གང་དེས་སེམས་ལ་དམིགས་པ་
དང་། །སྒྱུ་མ་ལྟ་བུས་ཐོབ་པར་འགྱུར། །འོག་གི་ས་ལ་རྨོངས་པ་ཡིས། །རབ་
ཏུ་དགའ་སོགས་ས་ལ་འཛེག །འགྲུབ་པར་མི་འགྱུར་དུད་འགྲོ་བཞིན། །ཞེས་
པ་ལྟ་བུའོ། །འོ་ན་འོད་གསལ་བས་ས་གང་ཐོབ་ཅེ་ན། རབ་ཏུ་དགའ་བ་སྟེ།
ས་བཅུའི་དང་པོའོ། །འོ་ན། འོད་གསལ་བ་ཡི་སྦྱོར་བ་ཡིས། །བཅུ་གསུམ་པ་
ལ་ཡང་དག་གནས། །ཞེས་འབྱུང་བ་དང་མི་འགལ་ལམ་ཞེ་ན། འགལ་བ་མ་
ཡིན་ཏེ། དེ་ནི་དྲོད་ལ་སོགས་པའི་དབང་དུ་བྱས་པ་སྟེ། གང་ཚེ་ཐ་མའི་དྲོད་
27



གྱུར་ནས། །བཟོད་པ་ཆོས་མཆོག་དབང་དུ་ནི། །རབ་འབྲིང་སྦྱོར་བས་བཅུ་
གཉིས་ཏེ། །རབ་ཏུ་དགའ་བ་བཅུ་གསུམ་མོ། །ཞེས་སོ། །ཟུང་དུ་འཇུག་པ་
ཞེས་བྱ་བ་འདིས་ས་ཡི་ཁྱད་པར་དུ་ཐོབ་ཅེ་ན། རབ་ཏུ་དགའ་ནས་ཆོས་ཀྱི་
སྤྲིན། །གང་གི་རྗེས་ལས་ཐོབ་པ་རྣམས། །ཟུང་འཇུག་གིས་ནི་སྦྱོར་བར་
བྱེད། །གཞན་པའི་ཡུལ་དུ་འགྱུར་བ་ཡིན། །ཞེས་འབྱུང་བ་ལྟ་བུའོ་ཞེས་ལུང་
འདྲེན་དང་བཅས་པ་བཤད་དོ། །རིམ་ལྔའི་འགྲེལ་པ་མཁན་པོ་གཞན་
རྣམས་ནི་སྒྲ་ཇི་བཞིན་པར་འཆད་དོ། །ཡང་གསང་སྔགས་སྤྱོད་པ་ལ་བརྟེན་
ནས་རིག་འཛིན་ཐོབ། རིག་འཛིན་གྱི་ཚེ་དེ་འདི་ཉིད་ལ་སངས་རྒྱས་ཐོབ་
པར་མཉམ་སྦྱོར་གྱི་འགྲེལ་པར་བཤད་ཅིང་། མཉམ་སྦྱོར་རྟོག་པ་བདུན་པ་
ལས། ཚེ་འདིས་རིག་འཛིན་ཐོབ་བྱེད་ཅིང་། །དེ་ནས་རིམ་བཞིན་གོམས་
པའི་མཐུས། །ངེས་པའི་དོན་གྱི་སངས་རྒྱས་ཆེ། །བདེ་ཆེན་སྐུ་གསུམ་གཉིས་
མེད་འགྲུབ། །ཅེས་སོ། །དུས་འཁོར་ལས་ནི་ཁམས་དྲུག་དང་ལྡན་པའི་སྐྱེས་
བུ་ཆེན་པོ་ཚོགས་གཉིས་ལྡན་གྱི་མིའི་སྐྱེ་བ་ལ་འགྲུབ་པ་ལ་འདོད་དེ། དྲི་
མེད་འོད་ལས། སྐྱེ་བ་འདི་ལ་སངས་རྒྱས་ཉིད་ཀྱི་འབྲས་བུ་རབ་ཏུ་སྟེར་ཞེས་
པ་ནི། སྐྱེ་བ་འདིའི་མིའི་སྐྱེ་བ་ལ་སངས་རྒྱས་ཀྱི་འབྲས་བུ་རབ་ཏུ་སྟེར་བ་
རྒྱུད་ཀྱི་རྒྱལ་པོའོ། །ལྷ་ལ་སོགས་པ་འགྲོ་བ་ལྔའི་སྐྱེ་བ་ལ་ནི་མ་ཡིན་ནོ། །ཞེས་
དང་། རྡོ་རྗེ་སྙིང་འགྲེལ་ལས། སྐྱེ་བ་འདི་ཉིད་ལ་སངས་རྒྱས་ཉིད་སྟེར་བ་
ཞེས་བྱ་བ་ནི་ཡང་དང་ཡང་དུ་མིའི་སྐྱེ་བ་བླངས་ནས་འགྲུབ་པ་ལ་བྱའི། ལྷ་
དང་ལྷ་མ་ཡིན་ལ་སོགས་པ་ནི་མ་ཡིན་ནོ། །ཞེས་སོ། །གལ་ཏེ་དེ་ལྟར་ཚེ་
གཅིག་ལ་འགྲུབ་པར་བཤད་པ་ནི། ཚོགས་རྒྱ་ཆེན་པོ་བསགས་པ། ས་མཐོན་
པོར་ཆུད་པའི་གང་ཟག་གཅིག་ལ་དགོངས་ཀྱི། སོ་སོ་སྐྱེ་བོས་འགྲུབ་པ་མ་
28



ཡིན་ནོ་ཞེ་ན། མ་ཡིན་ཏེ། དུས་འཁོར་རྩ་རྒྱུད་ལས། གདོལ་པ་སྨིག་མཁན་
ལ་སོགས་དང་། །མཚམས་མེད་ལྔ་ནི་བྱེད་པ་རྣམས། །སྔགས་ཀྱི་སྤྱོད་པ་རྗེས་
སྤྱད་ན། །སྐྱེ་འདི་ཉིད་ལ་སངས་རྒྱས་འགྱུར། །ཞེས་གསུངས་པས། མཚམས་
མེད་བྱེད་བཞིན་པའི་གང་ཟག་ཀྱང་ཕྱིས་བརྩོན་པས་བསྒྲུབ་ན་སྐྱེ་བ་དེ་ལ་
འཚང་རྒྱ་བར་བཤད་ཅིང་། འཕགས་པ་མཚམས་མེད་བྱེད་པ་མི་སྲིད་པའི་
ཕྱིར་རོ། །དྲི་མེད་འོད་ལས། སྐྱེ་བ་འདི་ལ་སྔར་མཚམས་མེད་པ་ལྔ་ལ་སོགས་
པ་མི་བཟད་པའི་ལས་གང་བྱས་པ་དེ་དག་སྔགས་ཀྱི་ཐེག་པ་འདིར་ཕྱག་རྒྱ་
ཆེན་པོ་མི་འགྱུར་བའི་བདེ་བའི་ཏིང་ངེ་འཛིན་གྱིས་བཅོམ་ནས་མི་དགེ་བ་
གློ་བུར་བ་གཞན་མི་འཇུག་པར་བྱ་བའི་ཕྱིར་རྡོ་རྗེ་ཆོས་འབྱུང་གི་ཁང་པར་
བདུད་བཞི་དང་བགེགས་ཀྱི་སྒྲ་འཇུག་པའི་སྒོ་རྣམས་ལ་བྱམས་པ་དང་།
སྙིང་རྗེ་དང་། དགའ་བ་དང་། བཏང་སྙོམས་ལ་སོགས་དང༌། བྱང་ཆུབ་ཀྱི་
ཕྱོགས་ཀྱི་ཆོས་ཀྱི་སྒོ་གླེགས་བཅུག་ནས་དེ་ཉིད་དུ་རྡོ་རྗེ་སེམས་དཔའ་ཕྱག་
རྒྱ་ཆེན་པོ་དང་ལྷན་ཅིག་ཏུ་བསྒྲུབས་ཏེ། མཚམས་མེད་པ་ལྔ་བྱེད་པ་པོ་
རྣམས་ཀྱང་སྐྱེ་བ་འདི་ལ་སངས་རྒྱས་ཉིད་ཀྱི་འབྲས་བུ་ཐོབ་པར་འགྱུར་རོ་་་
ཞེས་པ་ནི། དེ་བཞིན་གཤེགས་པ་བཞེད་ཀྱི། སྔགས་ཀྱི་ཐེག་པར་ཞུགས་པའི་
རྗེས་ལ་མཚམས་མེད་པ་ལྔ་ལ་སོགས་པ་མི་བཟད་པའི་ལས་བྱེད་པ་རྣམས་་་
ཀྱང་སྐྱེ་བ་འདི་ལ་སངས་རྒྱས་ཉིད་ཀྱི་འབྲས་བུ་ཐོབ་པར་འགྱུར་རོ་ཞེས་བྱ་
བ་ནི་དེ་བཞིན་གཤེགས་པ་ཡང་དག་པར་བཞེད་པ་མ་ཡིན་ནོ། །ཞེས་གསུང་
ཞིང་། སྔར་གྱི་རྡོ་རྗེ་རྩེ་མོའི་ལུང་གིས་ཀྱང་གྲུབ་བོ། །ཡང་གང་ཟག་རྫོགས་
རིམ་འོད་གསལ་གྱི་བདེན་པ་མཐོང་ཡང་། ལེ་ལོ་དང་འབྱོར་བའི་དབང་
གིས་སྤྱོད་པ་མ་སྤྱད་པ་ནི་འཆི་ག་དང་བར་དོའི་མན་ངག་གཅིག་ཏུ་བྱེད་་་་་



པའི་བསམ་གཏན་ལ་བརྟེན་ནས་འཆི་ག་འོད་གསལ་ཆོས་ཀྱི་སྐུ་ལས། བར་
དོར་ཟུང་འཇུག་ལོངས་སྤྱོད་རྫོགས་པའི་སྐུར་འཚང་རྒྱ་སྟེ། སྤྱོད་བསྡུས་ལས།
རྡོ་རྗེ་སློབ་མས་གསོལ་པ། གལ་ཏེ་སྒྲུབ་པ་པོ་བདེན་པ་མཐོང་ཡང་སྔོན་གྱི་
བག་ཆགས་ལ་གོམས་པའི་སྟོབས་ཀྱིས། ཞིང་ལས་དང་ཚོང་དང་བསྙེན་
བཀུར་ལ་སོགས་པས་གཡེངས་པས་སྤྱོད་པ་རྣམ་པ་གསུམ་སྤྱོད་པར་མི་བྱེད་
པ་དང་། སྒྲུབ་པ་པོ་གཞན་དག་འབྱོར་བ་མ་ཚང་བས་རྒྱུད་ལས་ཇི་སྐད་
གསུངས་པའི་ཆོ་ག་རྫོགས་པར་བྱེད་མི་ནུས་པའི་ཕྱིར་མི་སྤྱོད་པ་དེ་དག་ནི་
འཆི་བའི་དུས་བྱས་ནས། ཡང་སྲིད་པ་གཞན་དུ་འགྲོ་བར་འགྱུར་རམ། ཡང་
ན་རྡོ་རྗེ་འཆང་བ་ཉིད་ཐོབ་པར་འགྱུར་ཞེས་དྲིས་པའི་ལན་དུ། གནས་
ལུགས་དང་དཔེ་བསྟན་པ་སྔོན་དུ་བཏང་ནས། ལན་དངོས་ནི། དེ་བས་
ན་དེ་ཁོ་ན་ཉིད་ཤེས་པ་ནི། རྐྱེན་མ་ཚང་བས་ཇི་སྐད་དུ་བཤད་པའི་སྤྱོད་
པ་གལ་ཏེ་མ་སྤྱད་དུ་ཟིན་ཀྱང་ལྟ་བ་ཐམས་ཅད་རྣམ་པར་སྤངས་ནས་འཆི་
བར་འགྱུར་བ་ནི་དོན་དམ་པའི་བདེན་པ་ཡིན་ལ། སྐྱེ་བ་ནི། ཀུན་རྫོབ་ཀྱིས་
བདེན་པའོ་ཞེས་ཡང་དག་པར་མངོན་པར་རྟོགས་ནས་བརྒྱ་ལམ་ན་འོད་་་་་་
གསལ་བར་ཞུགས་ནས། ཐ་མལ་པའི་ཕུང་པོ་བོར་ནས་བདག་ལ་བྱིན་གྱིས་
བརླབ་པའི་རིམ་གྱིས་ལྡང་པར་བྱའོ་ཞེས་བརྟན་པའི་སེམས་བསྐྱེད་དེ། དེ་
ཡིད་ལ་བྱེད་པས་གནས་པར་བྱེད་ན་དེ་སྐྱེ་བ་གཞན་དུ་ཡིད་ལ་བྱེད་པ་དེ་་་་
འདོར་བར་མི་འགྱུར་ཏེ། དེ་བས་ན་ཐམས་ཅད་མཁྱེན་པར་འགྱུར་རོ། །
ཞེས་གསུངས་ཤིང་། འདུས་པ་ལས་ཀྱང་། དམ་ཚིག་ཁུ་ཕྱུང་ཆོ་ག་བཞིན། །
འབྲས་བུ་འདོད་པས་བཏུང་བར་བྱ། །དེ་བཞིན་གཤེགས་པའི་ཚོགས་བསད་
ན། །དངོས་གྲུབ་རབ་མཆོག་ཐོབ་པར་འགྱུར། །ཞེས་པ་དང༌། ཞལ་ལུང་
E



ཆེན་མོ་ལས་ཀྱང་། བདག་སེམས་དབྱིངས་སུ་ཞུགས་པའི་ཚེ། །གསལ་ཞིང་
རབ་དགའ་མཁའ་འདྲ་རྟོགས། །དེ་ནས་རྫུ་འཕྲུལ་ཤུགས་ལྡན་པའི། །ལོ་ལྔ་
ལོན་པའི་བྱིས་པའི་གཟུགས། །འགྲུབ་ཚེ་དཔེ་མེད་བདེ་རྫོགས་རྟོགས། །དེ་
ལས་སྐྱེ་བ་གཞན་དུ་ནི། །འཕེན་པར་བྱེད་ཚེ་སྤྲུལ་པའི་གཟུགས། །ཡང་དག་
ཏུ་ནི་རྟོགས་པར་འགྱུར། །ཞེས་སོ། །ཡང་གང་ཟག་ཚེ་དེ་ལ་གྲུབ་པར་མ་
ནུས་པ་འཆི་ལྟས་ཀྱི་མཚན་མ་མཐོང་ན་རིམས་ལ་སོགས་པས་མ་ཕོག་པའི་་་
གོང་དུ་འཕོ་བ་བྱས་ན་མཆོག་འགྲུབ་སྟེ། གདན་བཞི་ལས། གང་ཞིག་སྒོ་ཡི་
བྱེ་བྲག་གིས། །འཁོར་བ་ལས་ནི་བརྒལ་བར་འགྱུར། །དེ་ནས་སྒོ་ཡི་བྱེ་བྲག་
གིས། །རྣལ་འབྱོར་པ་ཡི་ལམ་བཟང་པོས། །འཆི་འཕོ་མཚན་མ་མཐོང་བ་
ཡིས། །འཆི་བར་འགྱུར་བའི་དུས་འབྱུང་ན། །རིམས་ལ་སོགས་པས་མ་ཕོག་
པར། །འཕོ་བ་སྦྱོར་བའི་མཆོག་ཡིན་ནོ། །ཞེས་གསུངས་ཤིང་། དེའི་ཕན་
ཡོན་ཡང་། ཚིགས་དགུ་ལས་ནི་ཡར་གཏོང་ན། །མོད་ལ་འཕོ་བ་ཞེས་བྱའོ། །
ཉིན་རེ་བྲམ་ཟེ་གསོད་པ་དང་། །མཚམས་མེད་ལྔ་དག་བྱེད་པ་དང་། །རྐུ་
དང་འདོད་པའི་ལོངས་སྤྱོད་དང་། །འདི་ཡི་ལམ་གྱིས་འགག་པར་འགྱུར། །
སྡིག་གིས་གོས་པར་མི་འགྱུར་ཏེ། །སྲིད་པའི་དངོས་པོ་རིང་བར་འགྱུར། །ཇི་
ལྟར་འདམ་ནས་སྐྱེས་པ་ཡི། །པདྨའི་མདངས་ནི་མཛེས་པར་འགྱུར། །དེ་
བཞིན་དམ་པའི་ལུས་དག་ལས། །ཡེ་ཤེས་སྐུ་ནི་རང་དགར་འབྱུང་། །དུས་ལ་
བབ་ན་འཕོ་བྱ་སྟེ། །དུས་མིན་ལྷ་རྣམས་གསོད་པར་འགྱུར། །དེ་བས་ལུས་ལ་
རྟགས་བྱུང་ན། །བློ་དང་ལྡན་པས་སྦྱོར་བ་བརྩམ། །ཞེས་གསུངས་སོ། །གལ་
ཏེ་འཕོ་བས་མཆོག་མ་གྲུབ་ན་རིག་འཛིན་འགྲུབ་ཅིང་། དེ་ནས་རིམ་གྱིས་
མཆོག་འགྲུབ་པར་གསུངས་ཏེ། ཞལ་ལུང་ཆེན་མོ་ལས། གལ་ཏེ་སྐུ་གསུམ་མ་



གྲུབ་ན། །རིག་པ་འཛིན་པའི་གཙོར་འགྱུར་ཏེ། །རིམ་གྱིས་ཕྱག་རྒྱ་ཆེན་པོར་
འགྱུར། །ཞེས་པ་དང་། དུས་འཁོར་བསྡུས་རྒྱུད་ལས་ཀྱང་། ཟུང་གི་རླུང་
དག་འགག་པ་ན་ནི་གཙུག་ཏོར་ཕུག་ནས་མཆོག་གི་གྲོང་ཁྱེར་དག་ཏུ་འགྲོ་་་
བར་འགྱུར། །དེ་ལྟར་ཡིད་ལ་རྡོ་རྗེ་རབ་ཏུ་སད་པས་ཡུལ་དང་བཅས་པ་
མཁའ་ལ་སྤྱོད་པ་ཉིད་དུ་འགྱུར། །ཞེས་གསུངས་པས་སོ། །གལ་ཏེ་བརྩོན་
འགྲུས་དང་མི་ལྡན་པ་ལྟུང་བ་མེད་པ་ནི་སྐྱེ་བ་གསུམ་མམ། བདུན་ན་འགྲུབ་
སྟེ། གསང་སྔགས་ལ་འཇུག་པར། རྒྱུ་དང་ལྡན་ཡང་རྐྱེན་འགའ་ཞིག །སྨན་
གྱི་ལྗོན་ཤིང་ཆེན་པོ་ལྟར། །མ་ཚང་བ་ནི་ཚེ་གསུམ་གྱིས། །སྟོང་ཉིད་ལེགས་
མཐོང་དུས་མེད་གྲོལ། །ཞེས་པ་དང་། སངས་རྒྱས་ཐོད་པར་ཡང་། སྐྱེ་
འདིར་དངོས་གྲུབ་མ་ཐོབ་ཀྱང་། །སྐྱེ་གཞན་སྲིད་པར་དངོས་གྲུབ་འགྱུར། །
ཞེས་གསུངས་ཤིང་། གསང་བའི་མཛོད་ལས་ཀྱང་། དབང་བསྐུར་ཡང་དག་
སྦྱིན་ལྡན་ན། །སྐྱེ་དང་སྐྱེ་བར་དབང་བསྐུར་འགྱུར། །དེ་ཡི་སྐྱེ་བ་བདུན་ན་
ནི། །མ་བསྒོམས་པར་ཡང་དངོས་གྲུབ་འཐོབ། །གང་ཡང་དངོས་གྲུབ་དང་
ལྡན་ཞིང་། །གལ་ཏེ་དམ་ཚིག་སྡོམ་ལ་གནས། །སྐྱེ་འདིར་ལས་དབང་གིས་མ་
གྲུབ། །སྐྱེ་བ་གཞན་དུ་དངོས་གྲུབ་འཐོབ། །རེ་ཞིག་དམ་ཚིག་ཉམས་པ་ལ། །
དངོས་གྲུབ་ཐོབ་པ་ལྟ་ཞོག་གི །མི་ཡི་སྐྱེ་བའང་ཐོབ་པར་དཀའ། །ཞེས་
གསུངས་ཤིང༌། དྲི་མེད་འོད་ལས་ཀྱང་། ཅི་སྟེ་གང་གི་ཚེ་ལམ་དུ་རབ་ཏུ་
ཞུགས་པར་གྱུར་པ་རྣལ་འབྱོར་མ་ཐོབ་པར་འཆི་བར་འགྱུར་ན། དེའི་ཚེ་
དེའི་འཛིན་པ་སྟེ་བག་ཆགས་ཀྱི་སྟོབས་ཀྱིས་སླར་ཡང་མིའི་སྐྱེ་བ་གཞན་ལ་་་
ཐམས་ཅད་ཐོབ་པར་འགྱུར་ཏེ། སྐྱེ་བ་བདུན་གྱི་མཐར་ཐུག་པས་བརྩོན་
འགྲུས་དང་མི་ལྡན་པར་གྱུར་ཅིང་ཡེ་ཤེས་མ་བསྒོམས་ཀྱང་ངོ་ཞེས་པའི་ངེས་
༣༡



པའོ། །ཞེས་གསུངས་ཤིང་དུས་འཁོར་དུ་སྐྱེ་བ་བདུན་པས་མང་བ་མ་
གསུངས་ལ། བླ་མ་དག་ཐ་མས་སྐྱེ་བ་བཅུ་དྲུག་ནས་འགྲུབ་པར་གསུངས་ཏེ།
རྩེ་མོར་ཡང་། སྐྱེ་དང་སྐྱེ་བ་ཐམས་ཅད་དུ། །རྡོ་རྗེ་ཅན་ནི་མངོན་བརྩོན་
འགྱུར། །སྐྱེ་བ་བཅུ་དྲུག་མཐར་ཐུག་པས། །ཞི་བ་སངས་རྒྱས་ཉིད་ཐོབ་
འགྱུར། །ཞེས་གསུངས་སོ། །ལམ་འདི་འགྲུབ་པའི་རྒྱུའི་གཙོ་བོ་དམ་ཚིག་
དང་སྡོམ་པ་རྣམ་པར་དག་པ་དང་། ཚེ་འདིའི་ལམ་བཟང་པོའི་བག་ཆགས་
དང༌། རིགས་སུ་སྐྱེ་དང་དམ་ཚིག་ཅན། །སྙོ་མེད་ཀྱེ་ཡི་རྡོ་རྗེ་སྟོན། །
བླ་མ་ལ་གུས་དམ་ཚིག་ལྡན། །སྐྱེ་ཞིང་སྐྱེ་བར་འགྱུར་བར་ཤོག །ལག་པ་རྡོ་
རྗེ་དྲིལ་བུ་འཁྲོལ། །ཟབ་མོའི་ཆོས་ནི་ཀློག་པ་དང་། །བཙུན་མོའི་ཁུ་བ་
མཉམ་ཟ་ཅན། །སྐྱེ་ཞིང་སྐྱེ་བར་འགྱུར་བར་ཤོག །ཅེས་སོགས་སྨོན་ལམ་གྱི་
སྟོབས་ཡིན་ཏེ། དུས་འཁོར་ནང་ལེར། རྣལ་འབྱོར་དབང་པོ་རྣལ་འབྱོར་མ་
ཐོབ་རབ་ཏུ་གཡོ་བའི་ཡིད་ཀྱིས་གལ་ཏེ་ཤི་བར་གྱུར་པ་ན། །དཔལ་ལྡན་མི་
ཡི་འཇིག་རྟེན་དུ་ནི་རབ་མཆོག་ཐུབ་པའི་རིགས་སུ་རྣལ་འབྱོར་ལྡན་པ་སྐྱེ་་་
བར་འགྱུར། །སྔོན་གྱི་གོམས་པ་དེ་ཡིས་སླར་ཡང་ཡེ་ཤེས་རྣལ་འབྱོར་སྤངས་
པ་དག་ནི་ཀུན་ཏུ་འཛིན་པར་འགྱུར། །ཡེ་ཤེས་ཐོབ་ན་མི་ཟད་མཆོག་གི་
གནས་སུ་རབ་འགྲོ་གང་དུ་སླར་ཡང་སྐྱེ་བ་ལྡན་པ་མིན། །ཞེས་གསུངས་སོ། །
དེ་ལྟར་ལམ་མྱུར་བའི་ཁྱད་པར་ཡིན་ལ། ཐབས་སླ་བ་དང་མང་བ་ནི་སྔར་
བཤད་ཅིང་། ཐབས་ལ་མཁས་པ་ནི་མ་རྨོངས་པ་དང་འདྲའོ། །ཡང་སློབ་
དཔོན་ཤཱནྟི་པས། ཕ་རོལ་ཏུ་ཕྱིན་པ་དང་སྔགས་ཀྱི་ཐེག་པ་ལ་དོན་དམ་པའི་
བདེན་པ་ལ་ཁྱད་པར་མེད་ཀྱང་། ཀུན་རྫོབ་ཀྱི་བདེན་པ་ཟབ་ཅིང་རྒྱ་ཆེ་
བའི་ཁྱད་པར་ལ་ཁྱད་པར་ཡོད་དེ། ཇི་ལྟར་སྣང་བའི་དམིགས་པ་རྣམས་
33



--
ལྷར་སྒོམ་པས་དམིགས་པ་རྒྱ་ཆེ་བ་དང་། དུས་གསུམ་སངས་རྒྱས་ཀྱིས་
བསྟེན་པའི་དམ་ཚིག་རྣམས་ཡིད་བཞིན་དུ་བཟུང་བས་བྱིན་རླབས་ཁྱད་
པར་ཅན་སྐྱེ་བར་འགྱུར་བས་གྲོགས་རྒྱ་ཆེ་བ་དང་། སངས་རྒྱས་བྱང་སེམས་
རྣམས་འགྲོ་བའི་དོན་སྤྱོད་པ་དང་ཞིང་ཡོངས་སུ་དག་པར་བྱིན་གྱིས་རློབ་པ་
ལྟར་རྗེས་སུ་སྐྱེས་པས་སྤྱོད་པ་རྒྱ་ཆེ་བ་སྟེ། འདི་གསུམ་དབུ་མ་པ་དང་།
སེམས་ཙམ་པ་དང་། ཉན་རང་ལ་མེད་པས་གྲངས་མེད་གསུམ་དང་བཞིས་
འཚང་རྒྱུ་ལ། སྔགས་ལ་ཡོད་པས་དུས་ཅུང་ཟད་ཀྱིས་འཚང་རྒྱུ་བས་ཁྱད་
པར་ཆེའོ་ཞེས། དམིགས་པ་རྣམ་པར་དག་པ་དང་། །གྲོགས་ཀྱི་མཐུ་དང་
སྤྱོད་པ་ཡིས། །བློ་ལྡན་རྣམས་ཀྱི་ཐེག་པ་ནི། །ཆེན་པོའི་ཆེན་པོ་ཉིད་དུ་
བསྒྲགས། །ཞེས་སོ། །གཞན་ཡང་ཇོ་བོ་རྗེའི་དམ་ཚིག་ཐམས་ཅད་བསྡུས་པ་
ལས། བྱང་ཆུབ་སེམས་དཔའ་གསང་སྔགས་ཀྱི་སྒོར་ཞུགས་པས་འདི་ལྟར་
ཤེས་པར་བྱའོ། །ཐེག་པ་ཆེན་པོའི་ཡང་ཆེན་པོ་འདི་འོག་མ་རྣམས་ལས་ཁྱད་
པར་དུ་འཕགས་ཏེ། ཇི་ལྟར་ཞེ་ན། འདི་སྐད་དུ་འཕགས་པ་ཀླུ་སྒྲུབ་ཀྱི་ཞལ་
སྔ་ནས་ཐམས་ཅད་ཆོས་ཀྱི་སྐུར་རྟོགས་པས་ཀུན་ཏུ་བཟང་པོའི་རྒྱས་ཐེབས་
པ་དང་། འཇིག་རྟེན་གྱི་ལྷ་ཆེན་པོ་དམ་ཚིག་ཅན་འཁོར་དང་བཅས་པས་
བཀུར་གནས་བྱེད་པས་བྱིན་གྱི་རླབས་དང་ལྡན་པ་དང༌། དུས་གསུམ་གྱི་
སངས་རྒྱས་སྲས་དང་བཅས་པས་ཐུགས་ལ་དགོངས་ཤིང་བྱིན་གྱིས་བརླབས་
པས་དངོས་གྲུབ་མྱུར་བ་དང་། བདེ་བར་གཤེགས་པ་རྣམས་དང་སྤྱོད་ཡུལ་
གཅིག་པས་འཁོར་བ་དང་ངན་སོང་གི་འཇིགས་པ་དང་བྲལ་ཞིང་དབུགས་
ཕྱིན་པ་དང་། རྡོ་རྗེ་བྱང་ཆུབ་ཀྱི་སེམས་དང་ལྡན་ཞིང་སྐུ་དང་གསུང་དང་
ཐུགས་མི་ཕྱེད་པས་བར་དུ་གཅོད་པ་གང་ཡང་མེད་པ་དང་། ཕྱི་ནང་ཐམས་
34



-
ཅད་རང་བཞིན་གྱིས་རྣམ་པར་དག་པར་ཡིད་ཆེས་པས་དམ་ཚིག་ཉམས་་་་་
པར་མི་འགྱུར་བ་དང་། གལ་ཏེ་ཉམས་ན་ཡང་རང་བཞིན་གྱིས་སྐོང་བར་
འགྱུར་བའི་ཁྱད་པར་རོ། །ཞེས་གསུངས་སོ། །ཡང་སློབ་དཔོན་ཆེན་པོ་ཨིནྡྲ་
བྷུ་ཏིའི་ཞལ་སྔ་ནས། བླ་མའི་ཁྱད་པར་དང་། སྣོད་ཀྱི་ཁྱད་པར་དང་། ཆོ་
གའི་ཁྱད་པར་དང་། ལས་ཀྱི་ཁྱད་པར་དང་། དམ་ཚིག་གི་ཁྱད་པར་དང་།
ལྟ་བའི་ཁྱད་པར་དང་། སྤྱོད་པའི་ཁྱད་པར་ཏེ་བདུན་གྱིས་འཕགས་སོ་ཞེས་
གསུངས་སོ། །སློབ་དཔོན་ཆེན་པོ་ཡེ་ཤེས་ཞབས་ཀྱི་ཞལ་སྔ་ནས། སྔགས་ཀྱི་
ཐེག་པ་ནི་རྣམ་པ་གསུམ་གྱིས་ཐུན་མོང་མ་ཡིན་ཏེ། འདི་ལྟར་སྒྲུབ་པ་པོ་
དང་ལམ་དང་འབྲས་བུ་གསུམ་མོ་ཞེས་གསུངས་སོ། །ཞེས་དང་། སློབ་
དཔོན་ཌ་བྷི་ཧེ་རུ་ཀའི་ཞལ་སྔ་ནས་ཀྱང་། འདིར་ནི་སྣོད་ཀྱི་ཁྱད་པར་
དང་། །སྣོད་དུ་བྱེད་པའི་ཆོས་དང་ནི། །གཞུང་དང་ལམ་གྱི་ཁྱད་པར་
དང་། །འབྲས་བུ་དག་གི་ཁྱད་པར་གྱིས། །སྔགས་ཀྱི་ཐེག་པ་ཁྱད་པར་
འཕགས། །ཞེས་གསུངས་པ་དང་། གཞན་ཡང་རྡོ་རྗེ་དྲིལ་བུ་པའི་ཞལ་ནས་
ཀྱང་། སྔགས་ཀྱི་ཐེག་པ་ནི་ཐེག་པ་ཆེན་པོའི་ཡང་ཆེན་པོ་ཡིན་ཏེ། འདི་ལྟར་
རྟེན་གྱི་གང་ཟག་གི་ཁྱད་པར་དང༌། འཇུག་པ་ལམ་གྱི་ཁྱད་པར་དང༌།
མཐར་ཐུག་འབྲས་བུའི་ཁྱད་པར་དང་། མངོན་པར་འབྱུང་བའི་ཁྱད་པར་
རོ། །ཞེས་གསུངས་སོ། །བདག་གི་བླ་མ་རྗེ་བཙུན་དམ་ཚིག་རྡོ་རྗེའི་ཞལ་ནས་
ནི། ཕ་རོལ་ཏུ་ཕྱིན་པའི་ཐེག་པ་ལས་ཐེག་པ་འདི་གོང་དུ་གྱུར་པ་ཡིན་ཏེ།
བླ་མ་དང་། དབང་བསྐུར་བ་དང༌། དམ་ཚིག་དང་། མན་ངག་དང་།
བརྩོན་འགྲུས་ཀྱིས་ཁྱད་པར་དུ་འཕགས་སོ་ཞེས་བཤད་དེ། དེ་དག་གི་དོན་
ཡང་སྔར་བཤད་པའི་རིགས་པས་ཅི་རིགས་སུ་ཤེས་པར་བྱའོ། །
35



གསུམ་པ། ཁྱད་པར་དུ་འཕགས་པའི་རྒྱུད་སྡེའི་དབྱེ་བ།
གཉིས་པ་ལ་རྒྱུད་སྡེ་བཞིའི་དབྱེ་བ། མིང་གི་རྣམ་གྲངས་དང་། ངེས་
པའི་ཚིག་ ཐམས་ཅད་རྒྱུད་སྡེ་གཉིས་སུ་བསྡུ་བ་དང་གསུམ་གྱི་དང་པོ་ལ།
རྒྱུད་སྡེ་བཞིའི་དབྱེ་སྒོ། སོ་སོའི་ཁྱད་པར། བཞིར་གྲངས་ངེས་པ། གྲངས་
ངེས་པ་ལ་རྩོད་པ་སྤང་བ་དང་བཞིའི་དང་པོ་ལ། སྦྱང་བྱ་འདོད་ཆགས་
རིགས་བཞིའི་སྒོ་ནས་དང་། གང་ཟག་མི་རིགས་བཞིའི་སྒོ་ནས་དང་། སྤང་
བྱ་ཉོན་མོངས་བཞིའི་སྒོ་ནས་དང་། གང་ཟག་དབང་པོ་རྣོ་རྟུལ་གྱི་སྒོ་ནས་
དང་། རྒྱུ་གནས་སྐབས་བཞིའི་བག་ཆགས་ཀྱི་སྒོ་ནས་དང༌། ཐུན་མོང་དུས་
མཚམས་ཀྱི་སྒོ་ནས་རྒྱུད་སྡེ་བཞིར་དབྱེ་བ་དང་དྲུག་གི་དང་པོ་ནི། སམྦུ་ཊ་
ལས། རྒོད་དང་ལྟ་དང་ལག་བཅངས་དང༌། །གཉིས་གཉིས་འཁྱུད་དང་རྣམ་
པ་བཞི། །སྲིན་བུའི་ཚུལ་གྱིས་རྒྱུད་བཞིར་གནས། །ཞེས་གསུངས་པས།
འདོད་པ་ཁམས་ན་འདོད་ཆགས་རིགས་བཞི་སྟེ། མཛོད་ལས། གཉིས་
གཉིས་འཁྱུད་དང་ལག་བཅངས་དང༌། །རྒོད་དང་བལྟས་པས་འཁྲིག་པ་
ཡིན། །ཞེས་སུམ་ཅུ་རྩ་གསུམ་པ་མན་ཆད་གཉིས་གཉིས་འཁྱུད་པས་དང༌།
འཐབ་བྲལ་བ་འཁྱུད་པས་དང་། དགའ་ལྡན་པ་ལག་པ་བཅངས་པས་དང་།
འཕྲུལ་དགའ་བ་རྒོད་པས་དང༌། གཞན་འཕྲུལ་དབང་བྱེད་པ་ལྟ་བས་ཚིམ་
པའི་འདོད་ཆགས་ཡོད་ལ། གཟུགས་ཁམས་ཡན་ཆད་འདོད་པ་ལ་འདོད་
ཆགས་དང་བྲལ་བའི་ཚུལ་དུ་གནས་སོ། །དེ་ལ་འདོད་ཆགས་དང་བྲལ་
བའི་གང་ཟག་གདུལ་བར་བྱ་བའི་དོན་དུ་ཕ་རོལ་ཏུ་ཕྱིན་པའི་ཐེག་པ་བསྟན་
ཅིང་། འདོད་ཆགས་ཅན་གྱི་གང་ཟག་ཆགས་བྲལ་གྱི་ལམ་གྱིས་མི་འདུལ་བ་



ལ་གསང་སྔགས་བསྟན་པ་ཡིན་ཏེ། སྒྲོན་གསལ་ལས། སྐྱེ་བོ་འདོད་ཆགས་
ཅན་དོན་དུ། །ཞེས་སོ། །དེ་ལ་གཞན་འཕྲུལ་དབང་བྱེད་པ་ལ་སོགས་པ་
བལྟས་པས་ཚིམ་པའི་ཆགས་པའི་གཉེན་པོར་བྱ་བའི་རྒྱུད། ལྷ་ཕོ་མོ་ཕན་
ཚུན་བལྟས་པ་ཙམ་གྱིས་ཚིམ་པའི་དགའ་བའི་བདེ་བ་ལམ་དུ་བྱེད་པ་བྱ་
བའི་རྒྱུད་གསུངས་ཏེ། ཆོ་ག་ཞིབ་མོ་ལས། བཅོམ་ལྡན་འདས་ཞལ་ཁྲོ་གཉེར་
ཅན་ལ་གཏོད་པར་བྱ་ཞིང་། ཞེས་དང་། གཡས་ཕྱོགས་ན་ལྷ་མོ་སྒྲོལ་
མ་འཛེམ་བག་དང་བཅས་ཤིང་ལུས་བཏུད་པར་མཆོག་སྦྱིན་པའི་ཕྱག་རྒྱ་ལ་
མིག་གཏོད་པར་བྱའོ། །གཡོན་དུ་པད་མའི་རིགས་མཛེས་མ་འཛེམ་བག་
དང་བཅས་པ་གསང་སྔགས་ཀྱི་ཚུལ་དང་རྗེས་སུ་མཐུན་ཞིང་། དོན་ཡོད་
ཞགས་པ་ལ་མིག་གཏོད་པར་བྱའོ། །ཞེས་སོ། །འཕྲུལ་དགའ་བ་རྒོད་པས་
ཚིམ་པའི་ཆགས་པའི་གཉེན་པོར་ལྷ་ཕོ་མོ་ཕན་ཚུན་རྒོད་པ་ཙམ་གྱིས་ཚིམ་་་
པའི་མཆོག་དགའི་བདེ་བ་ལམ་དུ་བྱེད་པ་སྤྱོད་པའི་རྒྱུད་གསུངས་ཏེ། རྣམ་
སྣང་མངོན་བྱང་ལས། དེ་ཡི་གཡས་སུ་ལྷ་མོ་ནི། །སངས་རྒྱས་སྤྱན་ཞེས་བྱ་
བ་སྟེ། ལྷ་མོ་ཅུང་ཟད་འཛུམ་པའི་ཞལ། །འོད་ཀྱི་དཀྱིལ་འཁོར་འདོམ་གང་
པ། །མཚུངས་མེད་སྐུ་ནི་རབ་ཏུ་དང་། །དེ་ནི་ཤཱཀྱ་ཐུབ་པའི་ཡུམ། །ཞེས་
པའམ། སྤྱན་རས་གཟིགས་དབང་དཔའ་བོ་ནི། །པདྨ་དཀར་པོའི་སྟན་ལ་
འདུག །དུང་དང་ཀུན་ད་ཟླ་བ་འདྲ། །དབུ་ལ་འོད་དཔག་མེད་བཞུགས་
པ། །བཞིན་ནི་བག་ཙམ་འཛུམ་པར་བྲི། །དེ་ཡི་གཡས་སུ་ལྷ་མོ་ནི། །སྒྲོལ་མ་
གྲགས་པ་ཆེན་མོ་དེ། །དགེ་ཞིང་འཇིགས་པ་སེལ་བ་སྟེ། །ཞེས་སོ། །དགའ་
ལྡན་པ་ལག་བཅངས་ཀྱིས་ཚིམ་པའི་ཆགས་པའི་གཉེན་པོར་ལྷ་ཕོ་མོ་ཕན་་་་
ཚུན་ལག་པ་བཅངས་པ་ཙམ་གྱིས་ཚིམ་པའི་ཁྱད་དགའི་བདེ་བ་ལམ་དུ་བྱེད་
>



，
པ་རྣལ་འབྱོར་གྱི་རྒྱུད་གསུངས་ཏེ། རྩེ་མོ་ལས། ལྷ་མོ་རྡོ་རྗེ་ཅ་ཅོ་སྒྲོག །
དབུས་འཁྱུད་རང་གིས་ལྷ་མོ་དེ། །དེ་ཡི་གློ་ནས་མགོ་སྒྱུར་ཞིང་། །འཛུམ་
བཅས་ཀུན་ཏུ་བལྟ་བ་སྟེ། །བཅོམ་ལྡན་འདས་ཀྱི་ཕྱག་ལ་འཇུས། །ཞེས་པ་
དང༌། དཔལ་མཆོག་དང་པོ་ལས། དེ་ཡི་ལོགས་ལ་རྡོ་རྗེ་ཆེ། །མདའ་ནི་
གསོར་བ་ལ་བརྩོན་པ། །སྙེམས་པའི་ཕྱག་གིས་ཡོངས་འཁྱུད་པའི། །ཆུ་སྲིན་
རྒྱལ་མཚན་བསྒྲེང་དང་བཅས། །ཞེས་སོ། །སུམ་ཅུ་རྩ་གསུམ་པ་མན་ཆད་
དབང་པོ་གཉིས་ཀྱིས་གཉིས་སྤྲོད་ཀྱིས་ཚིམ་པའི་ཆགས་པའི་གཉེན་པོར། ལྷ་
ཕོ་མོ་ཕན་ཚུན་སྙོམས་པར་འཇུག་པས་ཚིམ་པའི་ལྷན་ཅིག་སྐྱེས་དགའི་བདེ་
བ་ལམ་དུ་བྱེད་པ་རྣལ་འབྱོར་ཆེན་པོའི་རྒྱུད་གསུངས་ཏེ། དཔལ་གསང་བ་
འདུས་པ་ལས། དེ་བཞིན་གཤེགས་པའི་བཙུན་མོ་མཆོག །སྤྱན་ལ་སོགས་
པར་བསྒོམ་པར་བྱ། །དབང་པོ་གཉིས་ནི་མཉམ་སྦྱར་བས། །སངས་རྒྱས་
དངོས་གྲུབ་ཐོབ་པར་འགྱུར། །ཞེས་དང་། སམྦུ་ཊ་ལས། བདག་མེད་ལྷན་
ཅིག་མཉམ་སྦྱོར་ཞིང༌། །དགའ་བའི་གཉིས་གཉིས་སྙོམས་འཇུག་པས། །རྦ་
རླབས་མེད་པའི་རང་བཞིན་ཅན། །ཞེས་སོ། །འོ་ན་འཐབ་བྲལ་བ་འཁྱུད་པ་
ཙམ་གྱིས་ཚིམ་པའི་བདེ་བ་ཡང་ཡོད་པས་རྒྱུད་སྡེ་ལྔ་ཡོད་པར་འགྱུར་རོ། །
ཞེ་ན། སྐྱོན་མེད་དེ། འཁྱུད་པ་ནི་ལག་བཅངས་ལ་སོགས་པ་སྔ་མ་རྣམས་ཀྱི་
སྐབས་སུའང་སྲིད་ལ། དབང་པོ་གཉིས་སྤྲོད་ལའང་ཡོད་པས། ཕན་ཚུན་གྱི་
ནང་དུ་འདུས་པས་སྐྱོན་མེད་ལ། དེ་ལྟར་ཐབས་རྒྱུད་དགའ་བ་བཞིས་སྤང་
བྱ་སྔར་གྱི་ཆགས་པ་བཞི་དང༌། དེ་ཉམས་པའི་ཆགས་བྲལ་བཞི་བཅོམ་ནས་
འགྱུར་མེད་དུ་གྱུར་པ་ནི། འབྲས་བུའི་རྒྱུད་དེ། སམྦུ་ཊའི་སྔར་གྱི་ལུང་གི་
འགྲེལ་པ་མན་ངག་སྙེ་མར། རྒོད་དང་ལྟ་དང་ལག་བཅངས་རྒྱུད། །རྒོད་
38



པའི་རྒྱུད་ནི། འཕྲུལ་དགའ་བ་རྣམས་ཀྱི་བདེ་བ་ལྟ་བུའོ། །ལྟ་བའི་རྒྱུད་ནི།
དཔེར་ན་གཞན་འཕྲུལ་དབང་བྱེད་པ་རྣམས་ཀྱི་བདེ་བ་ལྟ་བུའོ། །ལག་
བཅངས་ཀྱི་རྒྱུད་ནི། དཔེར་ན་དགའ་ལྡན་པ་རྣམས་ཀྱི་བདེ་བ་ལྟ་བུའོ། །
རྒོད་པ་ལ་སོགས་པ་རྣམས་ལ་འཁྱུད་པའི་ཚུལ་སྲིད་པའི་ཕྱིར་དང་། འཁྱུད་
པ་ལ་ཡང་རྒོད་པ་ལ་སོགས་པ་སྲིད་པའི་ཕྱིར། འཁྱུད་པའི་རྒྱུད་ནང་དུ་
འདུས་ཤིང་དེ་ནི་འཐབ་བྲལ་བ་རྣམས་ཀྱི་བདེ་བ་ལྟ་བུའོ། །གཉིས་གཉིས་ཀྱི་
རྒྱུད་ནི། སྔར་གསུངས་ཟིན་ཅིང་། དཔེར་ན་སུམ་ཅུ་རྩ་གསུམ་པ་རྣམས་
དང་། རྒྱལ་པོ་ཆེན་པོ་བཞིའི་རིས་པ་རྣམས་དང་། མི་རྣམས་ཀྱི་བདེ་བ་ལྟ་
བུའོ། །དེ་ལྟར་ཡང་དེ་དང་དེའི་བདེ་བ་རྣམ་པར་དག་པས་ལྷན་ཅིག་སྐྱེས་
པའི་དགའ་བ་ཁོ་ན་ཆུང་ངུ་དང་འབྲིང་དང་ཆེན་པོ་དང་ཆེན་པོའི་བདག་་་་
ཉིད་དགའ་བ་དང་མཆོག་དགའ་དང་ཁྱད་དགའ་དང་ལྷན་ཅིག་སྐྱེས་པའི་
དགའ་བའི་རང་བཞིན་ནི། ཐབས་ཀྱི་རྒྱུད་དེ། བྱང་ཆུབ་ཀྱི་སེམས་ཁོ་ན་
རང་བཞིན་གྱིས་རྣམ་པར་དག་པར་བསྟན་ཏོ། །འོན་ཀྱང་འགྱུར་བ་ཉིད་
ཀྱིས་ན་ཆགས་པ་སྟེ་ཁྱད་དགའི་མཐར་ཐུག་པས་དང་ཆགས་བྲལ་གྱིས་ཏེ་་་་
བདེ་བ་རྣམ་པར་ཆད་པས་ཉེ་བར་བཅོམ་པའོ། །འབྲས་བུའི་རྒྱུད་ནི།
བརྟན་པ་ཟ་བར་མཚུངས་པའི་ཕྱིར་ཤིང་སྲིན་ཏེ། ཤིང་འདྲ་བ་ནི་ཤིང་སྲིན་
ཏེ། དེ་ནི་ཆགས་པ་དང་ཆགས་བྲལ་དག་ཟོས་ནས་མི་འགྱུར་བ་སྲིད་པ་དང་
མྱ་ངན་ལས་འདས་པ་ལ་མི་གནས་པར་གནས་སོ། །ཞེས་གསུངས་སོ། །
གཉིས་པ་ནི། མི་རིགས་བཞི་རྗེས་སུ་གཟུང་བའི་ཕྱིར་རྒྱུད་སྡེ་བཞི་གསུངས་
ཏེ། བྲམ་ཟེའི་རིགས་ཁྲུས་དང་གཙང་སྦྲ་ལ་དགའ་བ་དཀའ་ཐུབ་དང་
དཀའ་སྤྱད་ཀྱིས་གྲོལ་བར་ལྟ་ཞིང་རིགས་གཙོ་བོར་འཛིན་ལ་བཟླས་བརྗོད་



，
དང་སྦྱིན་སྲེག་གིས་གྲོལ་བར་ལྟ་བ་དག་རྗེས་སུ་གཟུང་བའི་དོན་དུ་བྱ་བའི་
རྒྱུད་གསུངས་ཏེ། དཔུང་བཟང་ལས། ལུས་ལ་ས་ཡི་དྲིལ་ཕྱིས་བྱས་ནས་སུ། །
ཆུ་ཆེན་རྙོག་པ་མེད་པར་ཞུགས་ནས་ཀྱང༌། །ཇི་ཙམ་བར་དུ་འདོད་པའི་
ཁྲུས་བྱས་ཏེ། །བྱུང་ནས་ཤར་རམ་བྱང་དུ་ཁ་བལྟས་ནས། །ཆུ་ཡིས་ལག་པ་
རྐང་པ་བཀྲུས་ནས་སུ། །པུས་མོ་ཕྱི་རོལ་ཏུ་ནི་བསྟན་བྱས་ཏེ། །བར་དུ་ལག་
བཞག་ཙོག་ཙོག་པོར་འདུག་ནས། །སྒྲ་མེད་དབུ་བ་མེད་པས་ཉེ་རེག་བྱ། །
ལན་གསུམ་བར་དུ་ཆུ་ནི་འཐུང་ནས་ཀྱང་། །མཆུ་ལ་ལན་གཉིས་ཡོངས་སུ་
ཕྱི་བར་བྱ། །སོ་ལ་ཆགས་པ་ལྕེ་ཡིས་རེག་པ་དང་། །སྦྲིད་པ་བྱུང་ན་ཁ་ཡང་
བཀྲུ་བར་བྱ། །རབ་བྱུང་སྐྱེས་པ་བུད་མེད་གཞོན་ནུ་དང་། །གཞོན་ནུ་མ་
དང་བྲམ་ཟེ་རྒན་མོ་རྣམས། །དེ་ལ་ནམ་ཡང་སྔགས་པས་རེག་མི་བྱ། །སྔགས་
པས་དེ་དག་རྣམས་ལ་མི་བསམ་མོ། །བརྒྱ་ལ་དེ་དག་རྣམས་ཀྱིས་རེག་གྱུར་
ཏམ། །སྒྲུབ་པོས་དེ་དག་རྣམས་ལ་རེག་གྱུར་ན། །སླར་ཡང་ཁྲུས་དང་འཐོར་
འཐུང་བྱས་ནས་སུ། །དེ་ནས་ཕྱིར་ཡང་བཟླས་ལ་འཇུག་པར་བྱ། །གཙང་སྦྲ་
ལ་དད་ཟློས་དགའི་སྙིང་རྗེ་ཅན། །རྟག་ཏུ་ལེན་པ་ལས་ནི་ལོག་པ་དང་། །
སློང་མོའི་ཟས་ཟ་ལྷ་ཡི་ཟས་ལ་བརྩོན། །དེ་ཡི་ལུགས་ལ་གསང་སྔགས་འཇུག་
པར་འགྱུར། །འགའ་ཡིས་བུད་མེད་གོས་དང་ནོར་རྣམས་དང་། །བཞོན་པ་
རྒྱན་དང་བྱུག་པ་བཟའ་བཏུང་དང་། །མལ་སྟན་རྣམས་ནི་མང་ཉུང་བྱིན་
གྱུར་ན། །དེ་ལ་སྒྲུབ་ལ་གནས་པས་མི་བླང་ངོ༌། །ས་ཕུང་བ ཤང་སྒོར་ལྔ་སྟེ་
མཚན་ལ་གསུམ། །གཡོན་ལ་གསུམ་སྟེ་ལག་པ་གཉིས་ལ་བདུན། །ཡང་ན་ས་
དང་ཆུ་ཡིས་ཇི་སྲིད་དུ། །དྲི་མ་དྲི་བྲལ་དེ་སྲིད་བར་དུ་བྱ། །སོས་ཀའི་ནགས་
མེ་མཆེད་པའི་མེ་ལྕེ་ཡིས། །མ་བསྒྲིམས་བཞིན་དུ་ཚང་ཚིང་ཀུན་བསྲེག་
40



ལྟར། །བཟླས་བརྗོད་མེ་ལ་ཚུལ་ཁྲིམས་རླུང་གིས་སྦར། །བརྩོན་འགྲུས་ཆེན་
པོའི་མེ་ལྕེས་སྡིག་པ་བསྲེག །ཇི་ལྟར་གངས་ལ་ཉི་མའི་འོད་ཟེར་གྱིས། །
གདུངས་ན་གཟི་བརྗིད་མི་བཟོད་འཇུ་བ་བཞིན། །ཚུལ་ཁྲིམས་ཉི་མའི་འོད་
ཟེར་གཟི་བརྗིད་ཀྱིས། །གདུངས་ན་སྡིག་པའི་གངས་ཀྱང་ཟད་པར་འགྱུར། །
མུན་ནག་སྨག་ལ་མར་མེ་ཕྱུང་བ་ཡིས། །མུན་ནག་མ་ལུས་སེལ་བར་བྱེད་པ་
ལྟར། །ཚེ་རབས་སྟོང་ནས་གནས་པའི་སྡིག་པའི་མུན། །བཟླས་བརྗོད་མར་
མེས་མྱུར་དུ་སེལ་བར་བྱེད། །ཅེས་གསུངས་པ་བཞིན་ནོ། །ཡང་རྗེ་རིགས་
དཀའ་ཐུབ་དཀའ་སྤྱད་དྲག་པོ་མི་ནུས་ཤིང་། སྨད་པའི་ལས་ལ་མི་འཇུག་པ་
རྣམས་ལ་ཕྱིའི་གཙང་སྦྲ་ལ་སོགས་པ་ལ་སྨད་ནས་ནང་ཐབས་དང་ཤེས་རབ་
ཀྱི་རྣལ་འབྱོར་དང་། ཕྱིའི་བྱ་བ་གཉིས་ཀ་སྟོན་པ་སྤྱོད་པའི་རྒྱུད་གསུངས་ཏེ།
རྣམ་སྣང་མངོན་བྱང་ལས། གཅིག་པུས་གཅིག་གམ་གཅིག་གིས་གཅིག །
ཡིད་ཀྱིས་བཟླས་བརྗོད་བྱ་བའམ། །ཡང་ན་ཤུབ་བུ་རྣམ་གཉིས་པ། །རྣལ་
འབྱོར་མཆོག་གིས་བརྟག་པར་བྱ། །སྔགས་པ་ཡན་ལག་ཉམས་སྦྱར་བར། །
བཟླས་བརྗོད་གཞན་དུ་མི་བྱའོ། །ཕྱི་དང་ནང་གི་སྦྱོར་བ་ཡིས། །ཡན་ལག་
བཞི་པ་ངས་བཤད་པ། །དེ་ཡང་འཇིག་རྟེན་པ་ཡི་སྟེ། །དམིགས་པ་ཅན་ནི་
བླ་མེད་པའོ། །སླར་སྡུད་པ་ཡི་ཚིག་གིས་ནོན། །ལྷ་ཡི་རྗེས་སུ་སོང་བའི་
ཡིད། །ཤུབས་ཏེ་བཟླས་བརྗོད་བྱེད་པའི་མཆོག །དམིགས་པ་ཅན་ལ་བསྟན་
པ་ཡིན། །ཡིད་ཀྱིས་འཇིག་རྟེན་འདས་ཤེས་བྱ། །སླར་སྡུད་ལ་སོགས་རྣམ་
པར་སྤངས། །ལྷ་དང་གཅིག་ཏུ་བྱེད་པ་དང་། །ཐ་དད་མ་ཡིན་འཛིན་པ་
ཡི། །ཡིད་ཀྱིས་རང་བཞིན་དབྱེར་མེད་བྱ། །གཞན་དུ་བྱ་བ་མ་ཡིན་ནོ། །
གསང་སྔགས་གྲངས་ནི་སུམ་འབུམ་དུ། །ཕལ་ཆེར་ངས་ནི་བཤད་པ་དག །



ལུས་ཅན་སྡིག་དང་བྲལ་བ་ཡི། །སྔགས་པ་རྣམ་པར་དག་པ་ལ། །བཟླས་
བརྗོད་གྲངས་འདི་བསྟན་པ་སྟེ། །གཞན་དུ་བྱ་བ་མ་ཡིན་ནོ། །ཞེས་སོ། །ཡང་
རྒྱལ་རིགས་དཀའ་སྤྱད་རྣམས་མི་ནུས་ཤིང་། འདོད་ཡོན་ལྔའི་བདེ་བ་ལ་
སྤྱོད་པ་རྣམས་རྗེས་སུ་གཟུང་བའི་དོན་དུ་རྣལ་འབྱོར་གྱི་རྒྱུད་གསུངས་ཏེ།
རྒྱལ་ རིགས་ལ་རྒྱལ་པོ་དང་བཙུན་མོ་དང་སྲས་དང་ གསོལ་ ཁ་མོ་དང་།
གཡོག་མོ་དང་བྲན་མོ་དང་ཕོ་ཉ་མོ་དང་། དེ་བཞིན་དུ་གཡོག་དང་བྲན་
དང་ཕོ་ཉ་རྣམས་ཡོད་པ་བཞིན་དུ། དཀྱིལ་འཁོར་ལ་དེ་བཞིན་གཤེགས་པ་
ལྔ་རྒྱལ་པོའི་ཚུལ། སེམས་མ་བཞི་ཕྱག་རྒྱའི་ཚུལ། སེམས་དཔའ་བཅུ་དྲུག་
སྲས་པོའི་ཚུལ། སྒེག་སོགས་བཞི་བཙུན་མོའི་ཚུལ། བདུག་པ་མ་གཡོག་མོའི་
གཙོ་མོ། མེ་ཏོག་མ་གསོལ་ཁ་མ། མར་མེ་མ་ཕོ་ཉ་མོ། དྲི་མ་བྲན་མོ། རྡོ་རྗེ་
ལྕགས་ཀྱུ་ཕྱག་རྒྱའི་ཚོགས་ཀྱི་བདག་པོ་གཡོག་པོའི་གཙོ་བོ། ཞགས་པ་
གསོལ་ཁ་བ། ལྕགས་སྒྲོག་ཕོ་ཉ། འབེབས་པ་བྲན་གྱི་ཚུལ་དུ་གསུངས་ཏེ།
དེ་བཞིན་གཤེགས་པ་ཐམས་ཅད་ཀྱི་གཡོག་མོའི་གཙོ་མོ་འདི་ཞེས་སོགས་་་་་
གསུངས་ཤིང་། འཇིག་རྟེན་གསུམ་རྒྱལ་གྱི་རྟོག་པའི་འགྲེལ་པ་ལས། དཔེར་
ན་འཇིག་རྟེན་གྱི་རྒྱལ་པོ་ཆེན་པོ་ལ་ལས་ཀྱི་སྒོ་འདིར་སྨྲས་པ་ཐམས་ཅད་་་་་་
དགོས་པ་བཞིན་དུ་ཆོས་ཀྱི་རྒྱལ་པོ་ཆེན་པོ་རྣམ་པར་སྣང་མཛད་དང་། ཕྱག་
ན་རྡོ་རྗེའི་འཁོར་ཐམས་ཅད་ཀྱང་ཚུལ་དེ་ལྟ་བུར་བལྟའོ། །ཞེས་དང་། སྦྱོང་
རྒྱུད་ལས། རྡོ་རྗེ་སེམས་དཔའི་གནས་འདུག་སྟེ། །ཐམས་ཅད་ཟོས་ཤིང་ཀུན་
བྱས་ཀྱང་། །འགྲུབ་འགྱུར་ཉེས་པས་མི་གོས་ན། །སྙིང་རྗེར་ལྡན་པས་སྨོས་ཅི་
དགོས། །ཞེས་དང་། དཔལ་མཆོག་ལས། འདོད་པའི་ལོངས་སྤྱོད་ཐམས་
ཅད་ལ། །ཅི་འདོད་པར་ནི་བརྟེན་བཞིན་དུ། །རང་གི་ལྷ་ཡི་སྦྱོར་བ་ཡིས། །
A2



།
བདག་དང་གཞན་ལ་མཆོད་པར་བྱ། །ཞེས་དང༌། རྒྱལ་པོའི་བཀའི་རྟགས་
ཀྱི་སྒོ་ནས་ལས་སྒྲུབ་པ་ལྟར་ཕྱག་རྒྱ་བཞིའི་འཕྲིན་ལས་སྒྲུབ་སྟེ། །དེ་ཉིད་
བསྡུས་པར། །ཇི་ལྟར་རྒྱལ་པོའི་ཕྱག་རྒྱ་མཆོག །ཁྲིམས་ནི་འདའ་དཀའ་མི་
ཕྱེད་བཞིན། །བདག་ཉིད་ཆེན་པོའི་གཟུགས་བརྙན་གྱིས། །མཚན་མ་ཕྱག་རྒྱ་
ཞེས་པར་གྲགས། །ཞེས་གསུངས་སོ། །ཡང་དམངས་རིགས་གཙང་སྨེ་མེད་
པར་ ཐམས་ཅད་ཟ་ཞིང་བྱ་བ་ངན་པ་ཐམས་ཅད་བྱེད་པ་རྣམ་རྟོག་ཤས་
ཆུང་བ་དག་ལ་རྣམ་པར་མི་རྟོག་པའི་སྒོ་ནས་ཤ་ལྔ་བདུད་རྩི་ལྔ་ལ་སོགས་པ་
ཟ་ཞིང༌། སྨད་པའི་ལས་རྣམས་དགོངས་པའི་ཚིག་གིས་སྟོན་པ་རྣལ་འབྱོར་
བླ་མེད་ཀྱི་རྒྱུད་རྣམས་བསྟན་ཏེ། འདུས་པར། བཤང་གཅི་ཟས་སུ་ཟ་བ་
ནི། །དེ་དག་སྒྲུབ་པའི་སྣོད་དུ་འགྱུར། །ཞེས་དང༌། གླང་པོའི་ཤ་དང་རྟ་ཡི་
ཤ །དེ་བཞིན་དམན་པ་ཁྱི་ཡི་ཤ །ཟས་ཀྱི་ཕྱིར་ནི་བཟའ་བར་བྱ། །ཞེས་པ་
དང་། མཉམ་སྦྱོར་ལས། དེ་ཉིད་རྣལ་འབྱོར་འདི་ཡིས་ནི། །ཐམས་ཅད་
འགྲུབ་པར་བྱེད་པས་ན། །ངན་ཟོས་ངན་སྤྱད་ཐམས་ཅད་ཀྱིས། །ཉེས་པ་
དག་ཏུ་ཡོང་མི་འགྱུར། །ཞེས་སོ། །འདི་ནི་བླ་མ་རྣམས་ཀྱི་གསུང་ལས་འབྱུང་
ཞིང་། བཤད་རྒྱུད་རྡོ་རྗེ་ཕྲེང་བའི་འགྲེལ་པ་སློབ་དཔོན་ཨ་ལངྐ་ཀ་ལ་ཤས་
མཛད་པ་ནས་གསལ་བར་འབྱུང་ཞིང་། བདེ་མཆོག་སྦྱངས་པ་རོལ་པ་
ནས། །བྱ་བ་བྲམ་ཟེ་གཙང་དང་བསྟུན། །སྤྱོད་པ་རྗེའུ་རིགས་དེ་ནས་ལྟག །
རྣལ་འབྱོར་རྒྱལ་པོ་འཁོར་ཚོགས་མང་། །བཞི་དམངས་གདོད་ནས་གྲོལ་བ་
སྟེ། །གཞན་དུ་སུ་ལའང་མ་བསྟན་པར། །མཛེས་མ་ཁྱོད་ལ་བསྟན་པ་ཡིན། །
ཞེས་བཤད་ཟེར་ཏེ་རྫུན་མ་ཡིན་མིན་བརྟག་གོ །གསུམ་པ་ནི། རབ་ཏུ་སྒྲོན་
གསལ་ལས། དེ་ལ་རབ་དང་འབྲིང་གི་གཏི་མུག་གི་རིགས་ཅན་ལ་དགོངས་
43



ཏེ་བྱ་བའི་རྒྱུད་བསྟན་ཏོ། །གཏི་མུག་དམན་པའི་རིགས་ཅན་རྣམས་ལ་སྤྱོད་
པའི་རྒྱུད་བསྟན་ཏོ། །དམན་པ་དང་བར་མའི་འདོད་ཆགས་དང་ཞེ་སྡང་
དང་གཏི་མུག་གི་རིགས་ཅན་རྣམས་ལ་རྣལ་འབྱོར་གྱི་རྒྱུད་བསྟན་ཏོ། །
འདོད་ཆགས་དང་ཞེ་སྡང་དང་གཏི་མུག་རབ་ཀྱི་རིགས་ཅན་རྣམས་ལ་རྣལ་
འབྱོར་གྱི་བླ་མའི་རྒྱུད་དོ། །རབ་ཀྱི་རབ་ཀྱི་འདོད་ཆགས་དང་ཞེ་སྡང་དང་
གཏི་མུག་གི་རིགས་ཅན་རྣམས་ལ་རྣལ་འབྱོར་མའི་རྒྱུད་བསྟན་ཏོ། །ཞེས་
སོ། །བཞི་པ་ནི། རྡོ་རྗེ་གུར་ལས། དམན་པ་རྣམས་ལ་བྱ་བའི་རྒྱུད། །བྱ་མིན་
རྣལ་འབྱོར་དེ་ལྟག་ལ། །སེམས་ཅན་མཆོག་ལ་རྣལ་འབྱོར་མཆོག །རྣལ་
འབྱོར་བླ་མེད་དེ་ལྟག་ལ། །ཞེས་པའི་འགྲེལ་པར། བྱ་བའི་རྒྱུད་ཅེས་བྱ་བ་
ནི། ཕྱི་རོལ་བརྡུངས་མ་ལ་སོགས་པའི་ལྷར་དམིགས་པ་དང་གཙང་སྦྲ་དང་
བསྡམ་པ་ལ་སོགས་པ་ལྷུར་ལེན་པའོ། །བྱ་བའི་སྦྱོར་བ་ཞེས་བྱ་བ་ནི། བདག་
ལས་ཕྱི་རོལ་དུ་དམིགས་པའོ། །རྣལ་འབྱོར་ཞེས་བྱ་བ་ནི། རང་གི་འཁོར་
ལོས་བསྒྱུར་བའི་ཡེ་ཤེས་དང་བདག་ཉིད་རོ་གཅིག་ཏུ་དམིགས་པའོ། །རྣལ་
འབྱོར་བླ་མ་ཞེས་བྱ་བ་ནི། རང་གི་རིག་མ་དང་འཁྱུད་པ་ལས་བྱུང་བའི་
དགའ་བ་མཆོག་གི་གསང་ཆེན་ལ་སྤྱོད་པའོ། །རྣལ་འབྱོར་བླ་ན་མེད་པ་ཞེས་
བྱ་བ་ནི། རང་གི་ལྷའི་རྡོ་རྗེ་དང་པདྨ་སྦྱོར་བ་ལས་སྐྱེས་པའི་བདེ་བ་མཆོག་
ལ་དམིགས་པའོ། །ཞེས་པས་གང་ཟག་དབང་པོ་ཐ་མ་བློ་དམན་པ་རྣམས་
ཕྱིའི་བྱ་བ་ཁྲུས་ལ་སོགས་པ་ལ་དགའ་བ་ཡིན་ལ། དེའི་དོན་དུ་ཕྱིའི་བྲིས་
སྐུ་ལ་སོགས་པ་ལྷར་དམིགས་ནས་གཙང་སྦྲ་ལ་སོགས་པའི་བྱ་བ་སྟོན་པ་བྱ་
བའི་རྒྱུད། གང་ཟག་དེ་བས་མཆོག་རང་དང་དེ་བས་ཕྱི་རོལ་དུ་ལྷར་
དམིགས་པ་ལ་སྤྱོད་པ་ལ་སྤྱོད་པའི་རྒྱུད་དང༌། དེ་བས་ཀྱང་གང་ཟག་བློ་རྣོ་



བ་རང་དང་ཡེ་ཤེས་ཀྱི་ལྷ་རོ་གཅིག་ཏུ་དམིགས་པའི་ཏིང་ངེ་འཛིན་ཁོ་ན་ལ་
གཙོ་བོར་སྤྱོད་པ་ལ་རྣལ་འབྱོར་གྱི་རྒྱུད། དེ་ལས་ཀྱང་གང་ཟག་མཆོག་ཏུ་
གྱུར་ཅིང་བློ་རྣོ་བ་ཏིང་ངེ་འཛིན་གྱི་ཁྱད་པར་གོང་ན་མེད་པ་ལ་སྤྱོད་པ་དེའི་
དོན་དུ་རྣལ་འབྱོར་བླ་ན་མེད་པའི་རྒྱུད་གསུངས་སོ། །ལྔ་པ་ནི། དུས་འཁོར་
བསྡུས་རྒྱུད་ལས། ཤེས་རབ་རྒྱུད་ནི་ཤར་ནས་སླར་ཡང་རྣལ་འབྱོར་རྗེས་སུ་
རིག་པ་ཉིད་ནི་ནུབ་ཀྱི་ཞལ་ནས་སོ། །གཡས་ཀྱི་ཞལ་ནས་རྒྱལ་བའི་བདག་
པོས་རྣལ་འབྱོར་རྒྱུད་གསུངས་གཡོན་གྱི་ཞལ་ནས་བྱ་བ་ལ་སོགས་སོ། །ཞེས་
གཡོན་ཞལ་གཉིད་སད་པའི་བག་ཆགས་ཀྱི་དབང་གིས་རགས་པ་ཕྱིའི་དོན་
དུ་ཞེན་པ་ལ་བྱ་བ་དང་སྤྱོད་པའི་རྒྱུད། གཡས་ཞལ་རྨི་ལམ་གྱི་བག་ཆགས་
ཀྱི་དབང་གིས་ སེམས་ ཀྱི་སྣང་བ་ཙམ་དུ་ཞེན་པ་ལ་རྣལ་འབྱོར་གྱི་ རྒྱུད།
མདུན་ཞལ་གཉིད་མཐུག་པོ་ལོག་པའི་བག་ཆགས་ཀྱི་དབང་གིས་ཕྱིའི་རྟོག་
པ་ཐམས་ཅད་ནུབ་པ་མི་རྟོག་པར་ཞེན་པ་ལ་རྣལ་འབྱོར་མ་རྒྱུད། རྒྱབ་ཞལ་
བཞི་པའི་བག་ཆགས་ཀྱི་དབང་གིས་བདེ་བར་ཞེན་པ་ལ་རྣལ་འབྱོར་རྗེའུ་་་་
རིགས་ཀྱི་རྒྱུད་གསུངས་སོ། །དྲུག་པ་ལ་ཐུན་མཚམས་བཞི་དང་། དུས་
བཞིའི་སྒོ་ནས་དབྱེ་བ་གཉིས་ཀྱི་དང་པོ་ནི། ཉིན་མཚན་གྱི་ཐུན་མཚམས་
བཞི་དག་པས་རྒྱུད་སྡེ་བཞི་སྟེ། དྲི་མེད་འོད་ལས། འདིར་ཐུན་དང་པོའི་
མངོན་མཚམས་ལ་རྒོད་པའི་རྒྱུད་དོ། །ཐུན་གསུམ་པའི་མངོན་མཚམས་ལ་
ལྟ་བའི་རྒྱུད་དོ། །ཐུན་ལྔ་པའི་མངོན་མཚམས་ལ་ནུ་མ་ལ་རེག་པའི་རྒྱུད་
དོ། །ཐུན་བདུན་པའི་ཐུན་མཚམས་ལ་ལག་པ་འཛིན་པའི་རྒྱུད་དེ། དེ་ལྟར་
རྒྱུད་རྣམ་པ་བཞིའོ། །ཞེས་སོ། །
གཉིས་པ་ནི། ནག་པོ་པའི་གསང་བའི་དེ་ཁོ་ན་ཉིད་གསལ་བ་ལས།



དུས་ནི་རྣམ་བཞི་དབྱེ་བ་ལས། །རྒྱུད་ནི་རྣམ་པ་བཞིར་འགྱུར་ཏེ། །ཞེས་
གསུངས་པས། རྫོགས་ལྡན་དང་། གསུམ་ལྡན་དང་། གཉིས་ལྡན་དང་།
རྩོད་ལྡན་དང་། དུས་བཞི་ཡོད་པའི་དབང་གིས་བྱ་བ་སྤྱོད་པ་རྣལ་འབྱོར་
རྣལ་འབྱོར་བླ་མེད་དང་བཞིར་དབྱེའོ། །གཉིས་པ་ལ། སྒྲུབ་པ་པོ་གང་ཟག་
གི་དང་། སྨིན་པར་བྱེད་པ་དབང་གི་དང་། ལམ་མངོན་པར་རྟོགས་པའི་
དང་། བསྲུང་བྱ་དམ་ཚིག་གི་དང་། རྒྱུད་རང་གི་ངོ་བོའི་བཞུགས་ཚུལ་གྱི་
ཁྱད་པར་དང་ལྔའི་དང་པོ་ནི། གདུལ་བྱ་ཕྱིའི་བྱ་བ་མང་པོ་ལ་མོས་པ་ལ་བྱ་
བའི་རྒྱུད། དེ་ཁོ་ན་ཉིད་ལ་མོས་ཤིང་བྱ་བ་མང་པོ་མ་ཡིན་པ་ལ་དགའ་བ་ལ་
སྤྱོད་པའི་རྒྱུད། བྱ་བ་མང་པོ་གཡེང་བར་ཤེས་ནས་དེ་ཁོ་ན་ཉིད་སྒོམ་པ་ལ་
གཅིག་ཏུ་མོས་པ་ལ་རྣལ་འབྱོར་གྱི་རྒྱུད། གཉིས་མེད་ཀྱི་ཡེ་ཤེས་ཁོ་ན་ལ་
མོས་པ་ལ་རྣལ་འབྱོར་བླ་མེད་ཀྱི་རྒྱུད་དེ། ཚུལ་གསུམ་སྒྲོན་མ་ལས། གང་
ཡང་རེ་ཞིག་སྐྱེ་བ་གཞན་དུ་གོམས་པའི་བག་ཆགས་ཀྱིས་སྐྱེ་བོ་མེད་པའི་་་་་
ནགས་ཚལ་གྱི་གནས་དང་ཁྲུས་དང་དཀྱིལ་འཁོར་བྲི་བ་དང་མཆོད་པ་དང་
སྦྱིན་སྲེག་དང་དཀའ་ཐུབ་དང་བཟླས་བརྗོད་ལ་སོགས་པའི་བྱ་བ་མེད་པར་
ཡིད་མཉམ་པར་འཇོག་པ་མི་ཐོབ་པས་དེའི་ཕྱིར་ནི་བྱ་བའི་རྒྱུད་སྟོན་པར་་་་་
མཛད་པ་ཡིན་ནོ། །གང་ཡང་དེ་ཁོ་ན་ཉིད་ལ་མངོན་པར་ཞེན་པའི་སེམས་
དང་ལྡན་པ་དག་ཀྱང་དད་པའི་སྟོབས་ཀྱིས་བདེ་བར་གཤེགས་པས་་་་་་་
གསུངས་པའི་བྱ་བ་རྣམས་ཀྱིས་ཀྱང་ཡེ་ཤེས་ཐོབ་པར་འགྱུར་བས་བྱ་བ་ལ་་་
ལྟོས་པ་དང་བཅས་པ་ཡིན་ལ། དེ་རྣམས་ལ་ནི་བྱ་བའི་ཡན་ལག་ཤིན་ཏུ་
མང་པོ་མ་ཡིན་པ་རྩ་བའི་རྒྱུད་གསུངས་པ་ཡིན་ནོ། །གཞན་དག་ནི་གཉིས་
སུ་མེད་པའི་དེ་ཁོ་ན་ཉིད་སྒོམ་པར་གཅིག་ཏུ་མོས་པ། བྱ་བ་མང་པོའི་



ཚོགས་རྣམས་ལ་གཡེང་བར་འདུ་ཤེས་པ་དེའི་དོན་དུ་ནི། རྣལ་འབྱོར་གཙོ་
བོར་མཛད་དེ། བྱ་བའི་ཡན་ལག་ཅུང་ཟད་ཅིག་ཞར་ལ་སྟོན་པར་མཛད་
པའི་སྤྱོད་པའི་རྒྱུད་གསུངས་པ་ཡིན་ནོ། །ཡང་གང་ཞིག་དེའི་རིགས་སུ་
གཏོགས་པ་དང་སྐྱེ་བ་གཞན་དུ་གོམས་པའི་སྟོབས་ཀྱིས་བྱ་བ་ཐམས་ཅད་་་་་
དངོས་པོ་ཐམས་ཅད་ལ་གཉིས་ཀྱི་འདུ་ཤེས་འཇུག་པར་མི་བྱེད་པའི་བདག་
ཉིད་ཆེན་པོ་དེ་རྣམས་ལ་བྱ་བའི་ངེས་པ་མ་གསུངས་ཏེ། ཐམས་ཅད་བྱེད་པ་
དང་ཐམས་ཅད་སྤྱོད་པ་ལ་ཡང་དགག་པ་མེད་པའི་རྒྱུད་ཐམས་ཅད་ཀྱི་གོང་
མར་གྱུར་པ་རྣལ་འབྱོར་ཆེན་པོའི་རྒྱུད་བཅོམ་ལྡན་འདས་ཀྱིས་གསུངས་པ་
ཡིན་ནོ། །ཞེས་སོ། །དེ་ལ་སློབ་དཔོན་དེའི་བཞེད་པས་རྩ་བའི་རྒྱུད་ནི།
གཞན་གྱི་ལུགས་ཀྱི་སྤྱོད་པའི་རྒྱུད་ཡིན་ལ། སྤྱོད་པའི་རྒྱུད་ནི། རྣལ་འབྱོར་
གྱི་རྒྱུད་ཡིན་ནོ། །གཉིས་པ་ནི། ཡེ་ཤེས་ཐིག་ལེ་ལས། ཆུ་ཡི་དབང་བསྐུར་
དབུ་རྒྱན་དག །བྱ་བའི་རྒྱུད་ལས་རབ་ཏུ་གྲགས། །རྡོ་རྗེ་དྲིལ་བུ་དེ་བཞིན་
མིང་། །སྤྱོད་པའི་རྒྱུད་ལས་རབ་ཏུ་གསལ། །ཕྱིར་མི་ལྡོག་པ་ཡི་ནི་དབང་། །
རྣལ་འབྱོར་རྒྱུད་དུ་གསལ་བར་བྱས། །དེ་ནི་དྲུག་གི་བྱེ་བྲག་དབང་། །དེ་ནི་
སློབ་དཔོན་དབང་ཞེས་བྱ། །རྣལ་འབྱོར་བླ་མ་ཡི་ནི་མཚན། །གསང་བ་ཡི་ནི་
དབང་རྒྱལ་བཤད། །ཤེས་རབ་ཡེ་ཤེས་བླ་ན་མེད། །བཞི་པ་དེ་ལྟར་དེ་བཞིན་
ནོ། །ཞེས་གསུངས་པས་འདིའི་དོན་གཏན་ལ་དབབ་པ་ལ། དབང་གི་ཁྱད་
པར་དབྱེ་བ་དངོས་དང་། དེ་ལ་རྩོད་པ་སྤང་བ་གཉིས་ཀྱི་དང་པོ་ནི། འདི་
ཉིད་ཀྱི་འགྲེལ་པ་རྡོ་རྗེ་གསང་བས་མཛད་པ་ལས། ཆུ་མི་བསྐྱོད་པ་དང་།
དབུ་རྒྱན་རིན་ཆེན་འབྱུང་ལྡན་ཏེ། དེ་གཉིས་བྱ་བའི་རྒྱུད་ལ། རྡོ་རྗེ་འོད་
དཔག་མེད། དྲིལ་བུ་དོན་ཡོད་གྲུབ་པ། མིང་རྣམ་པར་སྣང་མཛད་གསུམ་པོ་



དེ་སྤྱོད་རྒྱུད་ཀྱི་ཁྱད་པར་དུ་མཛད་དེ། དེ་ལྟར་ཆུ་མི་བསྐྱོད་པ་ལ་སོགས་
པར་བྱས་པ་ནི་རྣལ་འབྱོར་བླ་མེད་ཀྱི་ཡིན་གྱི། རྣལ་འབྱོར་གྱི་རྒྱུད་མན་ཆད་
ལ་དེའི་ངེས་པ་མེད་དེ། དེའི་ཚུལ་འོག་ཏུ་འཆད་དོ། །དེ་ལ་བྱ་བའི་རྒྱུད་དུ་
ཆུའི་དབང་བསྐུར་གསལ་བར་བསྟན་ལ། དབུ་རྒྱན་ནི། གསལ་བར་
གསུངས་པ་མི་སྣང་ཡང་། ཕྱག་རྒྱ་བཅིངས་ནས་སྤྱི་བོར་གཏུགས་པ་དེ་ཉིད་
དབུ་རྒྱན་ཡིན་དགོས་ཏེ། གསང་བ་སྤྱི་རྒྱུད་ལས། མདོར་ན་དེ་ལ་སོགས་པ་
ཡི། །ཆོ་ག་རྒྱས་པར་བྱས་ནས་སུ། །ཡིད་ཀྱིས་དཀྱིལ་འཁོར་ལྷ་ཀུན་ལ། །
མཁས་པས་གསོལ་བ་བཏབ་ནས་ནི། །བུམ་པ་བཟླས་བརྗོད་བརྒྱར་བྱས་
ལ། །དེ་ནི་ལེགས་པར་བླངས་ནས་སུ། །དཀྱིལ་འཁོར་དལ་བུས་ལན་གསུམ་
བསྐོར། །རྩ་བའི་གསང་སྔགས་ཀུན་འདོན་ཅིང་། །བློ་དང་ལྡན་པས་དབང་
བསྐུར་བྱ། །དེ་ནས་ཕྱག་རྒྱ་བཅིངས་ནས་སུ། །གསང་སྔགས་བློས་ནི་སྤྱི་བོར་
གཏུག །གསང་སྔགས་རྒྱུད་ནི་འཛིན་འགྱུར་བ། །བློ་དང་ལྡན་པས་དབང་
བསྐུར་རོ། །ཞེས་ཆུའི་དབང་བསྐུར་གསལ་བར་གསུངས་ཤིང་། དེ་བཞིན་དུ་
འཇམ་དཔལ་རྩ་རྒྱུད་དང་། དོན་ཞགས་ཀྱི་ཆོ་ག་ཞིབ་མོ་དང་། ཕྱག་རྡོར་
རིག་པ་མཆོག་ལ་སོགས་པ་རིགས་སོ་སོའི་རྒྱུད་རྣམས་སུ་ཡང་ཆུའི་དབང་་་་
གསལ་བར་གསུངས་ཀྱི། དབུ་རྒྱན་གྱི་དབང་གསལ་བར་མ་གསུངས་ལ།
རྣལ་འབྱོར་གྱི་རྒྱུད་ཀྱི་རིགས་པ་བཀབ་ན་ཕྱག་རྒྱས་དབང་བསྐུར་བར་་་་
བཤད་པས་དབུ་རྒྱན་གྱི་དབང་བསྟན་ཏེ། དེ་ཉིད་བསྡུས་པར། དེ་ནས་ཕྱག་
རྒྱ་དང་ཕྲེང་བ་གང་རུང་གིས་བཅིངས་ལ། ཞེས་པའི་ཚིག་གིས་རིགས་
ཐམས་ཅད་ཀྱི་དབུ་རྒྱུན་གྱི་དབང་བསྟན་པར་འགྲེལ་པར་བཤད། ཕྱག་རྒྱས་
དབང་བསྐུར་བ་ནི། སྤྱི་རྒྱུད་ལས་ཀྱང་བཤད་ལ། འཇམ་དཔལ་རྩ་རྒྱུད་ལས་
A8



ཀྱང་། དང་པོར་རེ་ཞིག་རིག་པའི་དབང་བསྐུར་བ་བྱིན་ཏེ། ཕྱག་རྒྱ་ཆེན་པོ་
གཙུག་ཕུད་ལྔ་འཆིང་དུ་གཞུག་པར་བྱའོ། །ཞེས་དང་། དོན་ཞགས་ཆོ་ག་
ཞིབ་མོ་ལས་ཀྱང་། ཐལ་མོ་ལྷན་ཅིག་དམ་དུ་སྦྱར་ཏེ་མཁས་པས་པདྨའི་ཚུལ་
དུ་བགྱིས་ལ་མཛུབ་མོ་ནོར་བུར་བགྱིས་ཏེ་གུང་མོ་ཡིད་ཙམ་ཞིག་བཀུག་པ་
ནི། ཡིད་བཞིན་གྱི་ནོར་བུ་ཆེན་པོའི་རྒྱལ་མཚན་གྱི་རྩེ་མོ་སྟེ། ལག་པ་སྤྱི་བོར་
བརྐྱངས་ནས་སྤྱི་བོར་དབང་བསྐུར་བ་སྩལ་བའི་སྔགས་འདི་བརྗོད་དོ། །
ཞེས་དང་། འདིས་དབང་བསྐུར་བ་ཙམ་གྱིས་རིག་སྔགས་འཆང་ལ་དེ་
བཞིན་གཤེགས་པ་ཐམས་ཅད་ཀྱིས་དབང་བསྐུར་བར་འགྱུར་རོ། །ཞེས་
དང་། རིག་མཆོག་ལས། རྒྱལ་བའི་རྒྱུད་ལས་དབང་བསྐུར་བའི་ཕྱག་རྒྱ་ཡང་
དེ་ཡིན་ནོ། །ཞེས་གསུངས་པས། དེ་དག་གིས་དབུ་རྒྱན་གྱི་དབང་བསྐུར་བ་
བསྟན་ནམ་སྙམ་སྟེ། འོན་ཀྱང་དེ་དག་གི་འགྲེལ་པ་མ་མཐོང་བས་ངེས་པ་
དཀའ་བར་འདུག་ལ། རྣམ་འཇོམས་དང་། གཙུག་ཏོར་དང་། ཕྱག་རྡོར་ལ་
སོགས་པའི་དཀྱིལ་ཆོག་རྣམས་སུ་ནི་ལ་ལས་ཆུ་དབང་ཙམ་དང་། ལ་ལས་
རྣལ་འབྱོར་གྱི་རྒྱུད་བཞིན་ཕྱིར་མི་ལྡོག་གི་དབང་ཡན་ཆད་བསྐུར་བ་ཡང་་་་
བྱས་འདུག་པས་ངེས་པ་མི་སྣང་ངོ་། །སློབ་དཔོན་སྒྲ་གཅན་འཛིན་དཔལ་
བཤེས་གཉེན་ནི། རྡོ་རྗེ་སློབ་དཔོན་གྱི་དབང་མཐའ་རྟེན་དང་བཅས་པ་
ཡང་རྒྱུད་ལ་མི་འགལ་བར་འཆད་དེ། དེས་མཛད་པའི་གསང་འདུས་དཀྱིལ་
ཆོག་ནས། འདིར་ཕྲེང་བ་ནས་རྡོ་རྗེ་སློབ་དཔོན་གྱི་དབང་གི་བར་བྱ་བའི་
རྒྱུད་རྣམས་སུ་ཡང་མི་འགལ་ཏེ། འཇམ་དཔལ་གྱི་རྒྱུད་ལ་སོགས་པ་རྣམས་
སུ་ཡང་དག་པར་རྫོགས་པའི་སངས་རྒྱས་ཀྱིས་གསུངས་པའི་ཕྱིར་རོ། །ཞེས་
སོ། །སྤྱོད་པའི་རྒྱུད་ལ། རྣམ་སྣང་མངོན་བྱང་ནས་ཆུ་དབང་དང་། ཐུར་མ་
49



，
དང་། མེ་ལོང་དང་། ཆོས་བཤད་པའི་རྗེས་གནང་ཙམ་ཞིག་ལས་མ་
གསུངས་ཤིང་། དེའི་འགྲེལ་པར་ཡང་དབུ་རྒྱན་ལ་སོགས་པའི་དབང་གསལ་
བར་མ་གསུངས། ཕྱག་རྡོར་དབང་བསྐུར་བའི་རྒྱུད་ལས་དབང་ལྔ་བསྟན་ཏེ།
སྔོན་འབྱུང་ལས། དེ་བཞིན་གཤེགས་པའི་འོད་ཟེར་ཕྱག་རྡོར་གྱི་སྤྱི་བོར་
ནུབ་པ་ཆུའི་དབང་། རྡོ་རྗེ་ཆེན་པོ་རྒྱ་ཆེ་བའི་སྙིང་པོ་གསུངས་པས་སངས་
རྒྱས་ཀྱི་འཁོར་ཐམས་ཅད་དུ་ལག་ན་རྡོ་རྗེ་ཅོད་པན་ཅན་དུ་ཀུན་ཏུ་སྣང་ངོ་
ཞེས་གསུངས་པས་ཅོད་པན་གྱི་དབང་། རྡོ་རྗེ་ཐོགས་པ་མེད་པའི་སྙིང་པོས།
རྡོ་རྗེ་ལག་ཏུ་བྱིན་པས་རྡོར་དྲིལ་གྱི་དབང་། སངས་རྒྱས་འཁོར་བཅས་
ཐམས་ཅད་དེའི་ཚེ་ལག་ན་རྡོ་རྗེ་ཞེས་བརྗོད་པ་མིང་གི་དབང་ངོ་། །རྗེས་
འཇུག་དཀྱིལ་འཁོར་ཆོ་གའི་སྐབས་སུ་རིན་པོ་ཆེ་སྣ་བཞིའི་བུམ་པ་སོགས་་་་
ཀྱིས་ཆུ་དབང་། ལག་པ་གཡས་སུ་རྡོ་རྗེ་དང༌། །གཡོན་དུ་འཁོར་ལོ་བཞག་
ནས་སུ། །སོགས་ཀྱིས་ཕྱག་མཚན་གྱི་དབང་དང༌། སློབ་མ་རྡོ་རྗེ་ཆོས་བརྗོད་
ལ། །ཞེས་པས་མིང་དབང་དག་རྗེས་གནང་གི་ཚུལ་དུ་བསྟན་ནམ་སྙམ་སྟེ།
སྔར་འགྲེལ་པ་འགྱུར་བ་གཅིག་ཡོད་པར་འདུག་པས་རྙེད་ན་བརྟག་པར་་་་་
བྱའོ། །རྣལ་འབྱོར་གྱི་རྒྱུད་ཀྱི་དབང་ལ། ཡེ་ཤེས་ཐིག་ལེའི་འགྲེལ་པར། དེ་
ནི་དྲུག་གི་བྱེ་བྲག་དབང་། །ཞེས་པ་ཆུ་ལ་སོགས་པ་ལྔའི་སྟེང་དུ་སློབ་དཔོན་
གྱི་དབང་དང་དྲུག་ལ་འདོད་པ་ནི་མི་འཐད་དེ། སློབ་དཔོན་གྱི་དབང་རང་
ལ་དྲུག་ཚང་དགོས་ཏེ། ཡེ་ཤེས་ཐིག་ལེ་དེ་ཉིད་ལས། །བདུན་གཉིས་བྱེ་བྲག་
ཏུ་ནི་ཡོད། །ཅེས་ཆུ་ནས་དབང་བཞི་པའི་བར་ལ་དབང་བཅུ་བཞིར་བཤད་
ཅིང༌། ཕྱག་ཆེན་ཐིག་ལེ་ལས་ཀྱང་། སློབ་དཔོན་དབང་ལ་བཅུ་གཅིག་
དབྱེ། །ཞེས་དང་། རྡོ་རྗེ་ཕྲེང་བ་ལས་ཀྱང་། དང་པོའི་དབང་ནི་གཙོ་བོ་སྟེ། །
50



གཉིས་པ་གསང་བའི་མིང་ཅན་ནོ། །གསུམ་པ་ཀུན་ནས་སྦྱོར་བ་སྟེ། །བཞི་
པའི་དོན་ནི་དམ་པའོ། །གཙོ་བོའི་དབྱེ་བ་བཅུ་གཅིག་སྟེ། །བཅུ་གཉིས་པ་ནི་
གསང་བའོ། །བཅུ་གསུམ་པ་ནི་ཡང་དག་སྦྱོར། །བཅུ་བཞི་པ་ནི་དོན་དམ་
སྟེ། །དབང་བསྐུར་བ་ནི་རེ་རེའོ། །ཞེས་བཤད་པས་ཕྱིར་མི་ལྡོག་པའི་དབང་།
གསང་བའི་དབང་། རྗེས་གནང་། ལུང་བསྟན། དབུགས་དབྱུང་། གཟེངས་
བསྟོད་དེ་དྲུག་ནི་སློབ་དཔོན་གྱི་དབང་ཡིན་ལ། སྔར་སློབ་མའི་དབང་ལྔ་
དང་བསྡོམས་པས་བཅུ་གཅིག་ཡིན་ནོ། །དེ་ལ་དེ་ཉིད་བསྡུས་པ་རྩ་བའི་རྒྱུད་
དུ་སློབ་མའི་དབང་ཙམ་ལས་གསལ་བར་མ་གསུངས་ཀྱང་བཤད་པའི་རྒྱུད་
དུ་སློབ་དཔོན་གྱི་དབང་རྒྱས་པར་བཤད་པས། སློབ་མ་ལ་རང་མེ་ཏོག་གང་
ཕོག་གི་བུམ་པ་དང་རྣམ་རྒྱལ་གྱི་ཆུ་དབང་། དེ་བཞིན་གཤེགས་པ་དང་ཕྱི་
རོལ་རྡོ་རྗེའི་རིགས་ལ་རྡོ་རྗེ་རིན་པོ་ཆེའི་ཅོད་པན། དེ་བཞིན་གཤེགས་པའི་
རིགས་ལ་སངས་རྒྱས་ལྔའི་ཅོད་པན། རྡོ་རྗེའི་རིགས་ལ་སངས་རྒྱས་ལྔ་དང་
རྡོ་རྗེ་ཕྲེང་བའི་ཅོད་པན། པདྨའི་རིགས་ལ་འོད་དཔག་མེད་དང་པདྨའི་
ཕྲེང་བའི་ཅོད་པན། རིན་པོ་ཆེའི་རིགས་ལ་རིན་ཆེན་མྱུ་གུའི་ཅོད་པན།
ལས་ཀྱི་རིགས་ལ་སྣ་ཚོགས་རྡོ་རྗེའི་ཕྲེང་བའི་ཅོད་པན་གྱི་དབང་བསྐུར་རོ། །
དེ་ནས་དེ་བཞིན་གཤེགས་པ་ལ་མེ་ཏོག་ཕོག་ན་དེ་བཞིན་གཤེགས་པའི་རྡོ་
རྗེ་དང་དེས་ཡུ་བ་བྱས་པའི་དྲིལ་བུ། དེ་བཞིན་གཤེགས་པའི་རིགས་ལ་
སོགས་པ་ལ་རིམ་པ་བཞིན་དུ་དང་པོའི་རྡོ་རྗེ་དང་། ཁྲོ་བོའི་རྡོ་རྗེ་དང་། རྡོ་
རྗེ་པདྨ་དང་། རྡོ་རྗེ་རིན་ཆེན་དང་། སྣ་ཚོགས་རྡོ་རྗེ་དང་། ཕྱི་རོལ་རྡོ་རྗེའི་
རིགས་ལས་འཇིག་རྟེན་པའི་དང་། དེ་རྣམས་ཀྱིས་ཡུ་བ་བྱས་པའི་དྲིལ་བུའི་
དབང་དང་། རང་རང་དང་མཐུན་པའི་མིང་དབང་བསྐུར་བ་ཡིན་ནོ། །



。
。
。
སློབ་དཔོན་གྱི་དབང་ལ་མེ་ཏོག་གང་ལ་ཕོག་ཀྱང་རང་རང་གི་འཁོར་ལོས་་་
བསྒྱུར་བར་བསྐྱེད་ནས་ལུས་ལ་ལྷ་བསྒྲུབས་ཏེ་ཐམས་ཅད་ཀྱི་བུམ་པ་དང་་་་
རྣམ་རྒྱལ་གྱི་ཆུ་དབང་ འཁོར་ལོས་བསྒྱུར་བ་དེའི་རིགས་གང་ཡིན་པ་
དེའི་ཅོད་པན་དང་ཕྱག་མཚན་དང་མིང་དབང་ཐམས་ཅད་ཚང་བར་བསྐུར་
ནས། དཀྱིལ་འཁོར་དུ་གསང་བའི་འཇུག་པས་ཞུགས་ཤིང་མཐོང་བ་ལ་
དཀྱིལ་འཁོར་དང་ལྷའི་དེ་ཁོ་ན་ཉིད་དང་སློབ་དཔོན་གྱི་ལས་ལ་སློབ་པའི་་་
གསང་དབང་དང་ལུང་བསྟན་སོགས་རྒྱས་པར་བསྐུར་བའོ། །ཡང་ན། ཡེ་
ཤེས་ཐིག་ལེ་ལས། ཆུ་དང་དབུ་རྒྱན་རྡོ་རྗེ་དང་། །དྲིལ་བུ་མིང་དང་བརྟུལ་
ཞུགས་དང་། །ལུང་བསྟན་པ་དང་སྐྱབས་སྦྱིན་དང་། །སྔགས་དང་ཕྱག་རྒྱ་ཡེ་
ཤེས་སོ། །རྣལ་འབྱོར་རྒྱུད་ལ་མོས་པ་ལ། །དབང་བརྒྱད་ཕྱེ་ལ་སྦྱིན་པར་བྱ། །
རྣལ་འབྱོར་བླ་མ་ལ་མོས་ལ། །བཅུ་གཅིག་བདག་ཉིད་སྦྱིན་པར་བྱ། །ཞེས་
པའི་དོན་འགྲེལ་པར་སྔགས་ཕྱག་རྒྱ་ཡེ་ཤེས་རྣམས་ཞར་བྱུང་དུ་བྱས་ནས་་་་
བརྒྱད་དུ་བྱས་ནས། དེའི་སྟེང་དུ་དམ་ཚིག་གསུམ་བསྣན་ནས་བཅུ་གཅིག་
ཏུ་བྱེད་དོ། །སངས་རྒྱས་ཐོད་པར། གསང་བ་ཕྱི་ཡི་ལྔ་དང་ནི། །བདུན་དང་
བཅུ་བཞིར་བཤད་པ་དང་། །གཉི་ག་གཅིག་ཏུ་འདུས་པ་ཡི། །ཞེས་པའི་
འགྲེལ་པར། ཕྱིའི་ལྔ་ནི། རིག་པའི་དབང་ལྔ། བདུན་ནི། སྔགས་རྡོ་རྗེ་
བརྟུལ་ཞུགས་སྤྱོད་པའི་བརྟུལ་ཞུགས་ལུང་བསྟན་ཕྱིར་མི་ལྡོག་གསང་དབང་
རིག་མའི་བརྟུལ་ཞུགས་དང་བདུན་ནོ། །གཉི་ག་ནི། གསུམ་པ་དང་བཞི་
པ་སྟེ་ཐམས་ཅད་གཅིག་ཏུ་བསྡུས་ན་བཅུ་བཞིར་བཤད་དོ། །རྣལ་འབྱོར་
བླ་མེད་ལ་སྔར་བསྟན་པའི་བཅུ་གཅིག་པོ་དེ་དག་དང་ཆ་འདྲ་བ་ནི་བུམ་་་་
དབང་། སློབ་དཔོན་ཡབ་ཡུམ་སྙོམས་པར་འཇུག་པ་ལས་བྱུང་བའི་ཐིག་ལེ་



དཀར་དམར་སྟེར་བ་ནི་གསང་དབང་། ཤེས་རབ་མ་དང་སྙོམས་པར་
ཞུགས་པའི་བདེ་བ་ཡང་དག་པར་རིག་པ་ནི་ཤེས་རབ་ཡེ་ཤེས་ཀྱི་དབང་།
ཕྱག་རྒྱ་ཆེན་པོ་ལས་སྐྱེས་པའི་འགྱུར་བ་མེད་པའི་བདེ་བ་ཆེན་པོ་སྟོང་པ་
ཉིད་དང་ཟུང་དུ་འཇུག་པ་ནི་དབང་བཞི་པའོ། །གཉིས་པ་ནི། བྱ་བའི་རྒྱུད་
ལ་ཆུའི་དབང་ལས་མེད་ན། འཇམ་དཔལ་རྩ་རྒྱུད་ལས། རེ་རེ་ལ་ཡང་ཇི་
ལྟར་འདོད་པ་བཞིན་དུ་དབང་བསྐུར་བ་ལྔ་སྦྱིན་པར་བྱའོ། །ཞེས་བཤད་པ་
དང་འགལ་ཞེ་ན། སྐྱོན་མེད་དེ། དཀྱིལ་འཁོར་གྱི་ཕྱིའི་འཇུག་སྒོའི་བུམ་པ་
དང་། དཀྱིལ་འཁོར་གཉིས་པར་ལྷ་ཐམས་ཅད་ཀྱི་བུམ་པ་དང༌། གསུམ་
པར་ཉན་རང་གི་བུམ་པ་དང་། བྱང་སེམས་ཀྱི་བུམ་པ་དང་། སངས་རྒྱས་ཀྱི་
བུམ་པ་རྣམ་རྒྱལ་ཏེ། ཆུ་དབང་ལན་ལྔ་བསྐུར་བ་ལ་དགོངས་པ་ཡིན་པས་
སོ། །ཡང་སྤྱོད་པའི་རྒྱུད་ལ་དབང་ལྔ་ཡོད་ན། རྣམ་སྣང་མངོན་བྱང་ལས།
དབང་བསྐུར་གསུམ་དུ་ཤེས་བྱ་སྟེ། །དེ་བས་ནན་ཏན་མཉན་པར་གྱིས། །
ཕྱག་རྒྱས་གང་ཞིག་དབང་བསྐུར་བ། །ལས་དང་བྱ་བ་སྤངས་པ་སྟེ། །སྐྱོབ་པ་
རྣམས་ཀྱི་དབང་བསྐུར་བ། །དེ་ནི་མཆོག་སྟེ་དང་པོ་ཡིན། །གཉིས་པ་ལས་
དང་བྱ་བ་ཡི། །ཀུན་ནས་བསླང་བར་ཡང་དག་བཤད། །གསུམ་པ་ཡིད་ཀྱིར་
ཤེས་བྱ་སྟེ། །ཡུལ་དང་དུས་ནི་སྤངས་པའོ། །ཞེས་བཤད་པ་དང་འགལ་ཞེ་ན།
སྐྱོན་མེད་དེ། སྙིང་རྗེ་ཆེན་པོ་འབྱུང་བའི་དཀྱིལ་འཁོར་དང་། ཡི་གེ་འཁོར་
ལོ་བསྐོར་བའི་དཀྱིལ་འཁོར་དུ། ཡན་ལག་ཐམས་ཅད་འབྱུང་བའི་ཕྱག་རྒྱས་
དབང་བསྐུར་བ་བུམ་པ་ལ་སོགས་པའི་ལས་དང་བྱ་བ་སྤངས་པ་ནི་དང་པོ།
ཡང་དཀྱིལ་འཁོར་དེ་གཉིས་བྲིས་ནས་བུམ་པ་ལ་སོགས་པས་དབང་བསྐུར་
བ་གཉིས་པ། གསང་བའི་དཀྱིལ་འཁོར་དུ་ཡིད་ཙམ་གྱིས་དབང་བསྐུར་བ་
དུ༢ •



གསུམ་པ་ཡིན་གྱི་ཅོད་པན་ལ་སོགས་པ་ལ་དགག་པར་བཤད་པ་མེད་དོ། །
ཡང་ཁ་ཅིག་རྒྱུད་སྡེ་གོང་འོག་ནས་བཤད་པའི་བསྐྱེད་རྫོགས་ཀྱི་དོན་བསྒོམ་
ཞིང་ཉན་བཤད་བྱེད་པ་ལ་དབང་བསྐུར་ཐོབ་མི་དགོས་ཏེ། སྨོན་འཇུག་གི་
སེམས་བསྐྱེད་ཐོབ་པས་ཆོག་པར་ཇོ་བོ་རྗེས་བཤད་དོ་ཞེས་ཟེར་བ་ནི་ཇོ་བོ་
རྗེ་ལ་སྐུར་བ་འདེབས་པ་སྟེ། ཇོ་བོ་རྗེས་དེ་ལ་དམིགས་ཀྱིས་བསལ་བའི་
དགག་པ་ནན་ཆེན་པོ་གསུངས་པའི་ཕྱིར་ཏེ། ལམ་སྒྲོན་གྱི་རང་འགྲེལ་ལས།
གལ་ཏེ་བྱ་བའི་རྒྱུད་ལ་སོགས་པའི་གསང་སྔགས་ཀྱི་ཐེག་པ་ལ་སྤྱོད་པར་
འདོད་ པ་ཡིན་ན་ནི་སློབ་དཔོན་གྱི་དབང་བསྐུར་བ་ཞེས་བྱ་བ་བུམ་པའི་
དབང་ཐོབ་པར་མ་བྱས་པར་སྨོན་པ་དང་འཇུག་པའི་སེམས་བསྐྱེད་པ་ཙམ་
ལ་ལྟོས་པར་མི་བྱ་སྟེ། གསང་སྔགས་རང་ཉིད་ལེན་པར་འགྱུར་བའི་ཕྱིར་
རོ། །དེ་ཡང་རྒྱུད་ལས། སློབ་དཔོན་མཉེས་པར་མ་བྱས་ཤིང་། །དབང་
རྣམས་ཐོབ་པར་མ་བྱས་པར། །ཉན་པ་ལ་སོགས་རྩོམ་པ་ཡང་། །འབྲས་བུ་
མེད་པ་ཉིད་དུ་འགྱུར། །ཞེས་པ་དང༌། ཡང་རྒྱུད་ལས། དབང་བསྐུར་རྗེས་
གནང་མེད་པར་ཡང་། །གསང་སྔགས་རང་ཉིད་ལེན་པར་བྱེད། །ཅེས་
གསུངས་ཏེ། དཀྱིལ་འཁོར་དུ་འཇུག་པ་དང༌། དབང་བསྐུར་བ་དང༌། བླ་མ་
དེ་ཉིད་ཀྱི་རྗེས་སུ་གནང་བ་མ་བྱས་པར། ཐེག་པ་ཆེན་པོ་མདོ་སྡེའི་དོན་ཕ་
རོལ་ཏུ་ཕྱིན་པའི་ལམ་གྱི་ཆོ་ག་ལ་བརྟེན་ནས་གཟུངས་ཀྱི་ཆོ་ག་བྱེད་པ་དང་།
གཞན་ཡང་རྗེ་བཙུན་སྒྲོལ་མ་ལ་སོགས་པའི་སྒྲུབ་ཐབས་དག་མཉན་ནས་་་་་
བསྒོམ་པ་དང་བཟླས་པ་དང་། སྦྱིན་སྲེག་དང༌། གཏོར་མ་དང་། དཀྱིལ་
འཁོར་ ལ་ སོགས་ པ་བྱེད་ པ་ནི་ གསང་ སྔགས་ རང་ ཉིད་ ལེན་ པ་ ཡིན་ ཏེ།
དཀྱིལ་འཁོར་དུ་འཇུག་པ་དང་དབང་བསྐུར་བ་བྱས་ཏེ། སློབ་དཔོན་གྱིས་



འདི་སྐད་དུ་ཁྱོད་ཀྱི་ལྷ་ནི་འདི་ཡིན་ནོ། །བཟླས་པ་འདི་བྱ་དགོས་སོ་ཞེས་
རྗེས་སུ་གནང་བ་མ་ཐོབ་པའི་ཕྱིར་རོ། །དེ་བས་ན་རྒྱུད་ལས། གསང་སྔགས་
རང་ཉིད་ལེན་པ་ནི། །འགྲོ་བ་དམྱལ་བ་འབའ་ཞིག་སྟེ། །སྔགས་ཀྱང་འགྲུབ་
པར་མི་འགྱུར་ཞིང་། །ལུས་ཉོན་མོངས་པ་ཁོ་ནར་ཟད། །ཅེས་གསུངས་སོ། །
དེ་དག་ནི་གསུངས་པའི་ཚིག་གི་དོན་ཡིན་ཏེ་རྒྱུད་ཐམས་ཅད་དང༌། སྔོན་གྱི་
སློབ་དཔོན་ཐམས་ཅད་དང་། ད་ལྟར་ཉིད་ཀྱི་བླ་མ་མ་ལུས་པས་དེ་སྐད་དུ་
གསུངས་ཞེས་པའོ། །ཡང་ན་འཇིག་རྟེན་པ་དང་འཇིག་རྟེན་ལས་འདས་
པའི་ལྷའི་པྲ་ཕབ་པ་དང༌། རྨི་ལམ་དག་ཏུ་གང་ཟག་འདི་ནི་སྐྱེ་བ་སྔ་མ་ལ་
གསང་སྔགས་སྤྱོད་སྤྱོད་པ་དག་ཡིན་ནོ་ཞེས་ཟེར་ན། དེས་བླ་མ་ཡོངས་སུ་
མཉེས་པར་བྱས་ལ་བྱིན་གྱིས་བརླབ་པ་བྱས་ཏེ། འདི་ལྟར་སྒྲུབས་ཤིག་ཅེས་
གནང་བ་བྱིན་ལ་སྒྲུབ་པའི་ཆོ་གའི་ཐབས་སྦྱིན་པར་བྱའོ། །ཆོ་ག་དེ་ཡང་
འདི་ཡིན་ཏེ། འཕགས་པ་དམ་ཚིག་གསུམ་བཀོད་པའི་ཆོ་ག་དང་། བཅོམ་
ལྡན་འདས་ནོར་བུ་རྒྱས་པའི་གཞལ་མེད་ཁང་གི་ཆོ་ག་དང་། བཅོམ་ལྡན་
འདས་སྨན་གྱི་བླ་བཻཌཱུརྱའི་འོད་ཀྱི་རྒྱལ་ པོའི་ཚོགས་སྡིག་པ་སྦྱང་བ་དང་།
ཚོགས་བསག་པ་བྱས་ལ་ལྟས་བཟང་པོ་བྱུང་བ་ན་གང་ཟག་དེས་གསང་
སྔགས་ཀྱི་ཐེག་པ་ལ་འཇུག་པར་གནང་གི །འདི་ལྟར་སྐྱེ་བ་སྔ་མ་ལ་གསང་
སྔགས་སྤྱད་པས་མ་ཡིན་པ་དང་། ཡང་ན་གསུམ་ལ་སྐྱབས་སུ་འགྲོ་བ་དང་།
སྨོན་པ་བྱང་ཆུབ་ཀྱི་སེམས་བསྐྱེད་པ་དང༌། འཇུག་པ་བྱང་ཆུབ་ཀྱི་སེམས་
བསྐྱེད་པ་བྱས་པ་ཙམ་ལ་ནི་གསང་སྔགས་བསྟན་པ་དང་། དེས་བསྒྲུབ་པ་
དང་བལྟ་བ་དང་མཉན་པར་བྱ་བར་མ་གནང་སྟེ། འཇུག་པའི་ལམ་སོ་སོ་བ་
ཡིན་པ་དང༌། ཐེག་པ་དག་ནི་རྣམ་པར་ཐར་པ་བསྲེ་བར་མི་བྱ་བ་ཡིན་ཏེ།
55



བཅོམ་ལྡན་འདས་ཀྱིས་གང་ཟག་གི་དབང་པོ་དང་ཁམས་དང་བག་ལ་ཉལ་
མཁྱེན་པས་ཐེག་པའི་ལམ་སོ་སོར་གསུངས་པ་ཡིན་ནོ། །དེ་བས་ན་རྩ་བ་
ནས་སྨྲས་པ། དེ་ལྟ་བས་ན། གལ་ཏེ་གསང་སྔགས་སྤྱོད་འདོད་པས། །དེ་ཚེ་
སློབ་དཔོན་དབང་བསྐུར་འགྱུར། །ཞེས་སྨྲས་ཏེ། ཕ་རོལ་ཏུ་ཕྱིན་པའི་ལམ་
དུ་འཇུག་ཅིང་སྤྱོད་འདོད་ན་ནི་སྔར་ཇི་ལྟར་བརྗོད་པ་བཞིན་དུ་བསླབ་པ་་་
རྣམ་པ་གསུམ་ལ་བསླབ་པར་བྱ་བ་ཡིན་ལ། གལ་ཏེ་གསང་སྔགས་སྤྱོད་ཅིང་
རྗེ་བཙུན་སྒྲོལ་མ་ལ་སོགས་པ་སྒྲུབ་པར་འདོད་ན་ནི་སློབ་དཔོན་གྱི་དབང་་་་
ཞེས་པ་བུམ་པའི་དབང་བསྐུར་བ་ཞུ་བར་བྱའོ་ཞེས་རྒྱུ་མཚན་དང་བཅས་པ་
གསལ་བར་གསུངས་པའི་ཕྱིར་རོ། །ཡང་རབ་ཏུ་བྱུང་བ་རྣམས་ཀྱིས་རྣལ་
འབྱོར་བླ་མེད་ཀྱི་དབང་གོང་མ་ཞུས་ན་ཕམ་པ་འོང་བས་ཞུ་རུ་མི་བཏུབ་སྟེ།
ལམ་སྒྲོན་ལས། དང་པོའི་སངས་རྒྱས་རྒྱུད་ཆེན་ལས། །རབ་ཏུ་འབད་པས་
བཀག་པའི་ཕྱིར། །གསང་བ་ཤེས་རབ་དབང་བསྐུར་ནི། །ཚངས་པར་སྤྱོད་
པས་བླང་མི་བྱ། །གལ་ཏེ་དབང་བསྐུར་དེ་འཛིན་ན། །ཚངས་སྤྱོད་དཀའ་
ཐུབ་ལ་གནས་པས། །བཀག་པ་སྤྱད་པར་འགྱུར་བའི་ཕྱིར། །དཀའ་ཐུབ་
སྡོམ་པ་དེ་ཉམས་ཏེ། །བརྟུལ་ཞུགས་ཅན་དེ་ཕམ་པ་ཡི། །ལྟུང་བ་དག་ནི་
འབྱུང་འགྱུར་ཞིང༌། །དེ་ནི་ངན་སོང་ངེས་ལྟུང་བས། །གྲུབ་པ་ཡང་ནི་ཡོད་
མ་ཡིན། །ཞེས་བཤད་ཅིང་། ཇོ་བོ་རྗེའི་བླ་མ་གསེར་གླིང་པས་མཛད་པའི་
དབང་གཏན་ལ་དབབ་པར། དེ་ལ་དབང་ནི་རྣམ་པ་གཉིས་ཏེ། ཁྱིམ་པའི་
ཕྱོགས་ལ་བརྟེན་པ་དང༌། , ཚངས་པར་སྤྱོད་པའི་ཕྱོགས་ལ་བརྟེན་པ་ཞེས་
བྱའོ། །ཁྱིམ་པ་ལ་བརྟེན་པ་གང་ཞེ་ན། ཇི་སྙེད་རྒྱུད་རྣམས་ལས་གསུངས་པ་
ཐམས་ཅད་དོ། །ཚངས་པར་སྤྱོད་པ་ལ་བརྟེན་པ་གང་ཞེ་ན། དེ་དག་ཉིད་ལ་
56



གསང་བ་དང་ཤེས་རབ་ཡེ་ཤེས་སྤངས་པའོ། །ཅིའི་ཕྱིར་དེ་གཉིས་སྤངས་ཤེ་
ན། འདི་ལྟར་སངས་རྒྱས་ཀྱི་ཆོས་ལ་བརྟེན་ནས་དགེ་བ་ཇི་སྙེད་ཅིག་འབྱུང་
བ་དེ་དག་ ཐམས་ ཅད་ནི་ བསྟན་ པ་ གནས་ པ་ ལས་ འབྱུང་བ་ཡིན་པས།
བསྟན་པ་གནས་པ་ནི་ཚངས་པར་སྤྱོད་པ་རྣམས་ཁོ་ན་ལ་ལྟོས་ཤིང་། དབང་
བསྐུར་བ་གཉིས་ནི་ཚངས་པར་སྤྱོད་པའི་མི་མཐུན་པའི་གནས་སུ་མཐོང་་་་་་
བའི་ཕྱིར་རོ། །དེ་བས་ན་དབང་བསྐུར་བ་གཉིས་ནི་ཚངས་པར་སྤྱོད་པ་
རྣམས་ཟད་པར་བྱེད་པ་ཡིན་ལ། ཚངས་པར་སྤྱོད་པ་རྣམས་ཟད་པ་ན།
སངས་རྒྱས་ཀྱི་བསྟན་པ་རྣམས་ནུབ་པར་འགྱུར་ཞིང་། ། དེ་ནུབ་པ་ལས་
བསོད་ནམས་མངོན་པར་འདུ་བྱ་བ་རྣམས་རྒྱུན་འཆད་པར་འགྱུར་ལ། གཞི་
དེ་ལས་དགེ་བ་མ་ཡིན་པ་དཔག་ཏུ་མེད་པ་འབྱུང་བའི་ཕྱིར་དེ་གཉིས་་་
ཚངས་པར་སྤྱོད་པ་རྣམས་ཀྱིས་སྤངས་སོ། །དེ་ལྟར་ཡིན་ན་ཚངས་པར་སྤྱོད་
པ་རྣམས་ནི་ཐེག་པ་ཆེན་པོའི་སྐལ་བ་ཅན་མ་ཡིན་པར་འགྱུར་ཏེ། དབང་
བསྐུར་བ་དམན་པའི་ཕྱིར་རོ་ཞེ་ན། དེ་ནི་འདིར་ངེས་པར་འཁྲུལ་པར་སྤྱད་
པ་སྟེ། གང་གིས་བུམ་པ་དང༌། སློབ་དཔོན་དང༌། རྗེས་སུ་གནང་བ་རྣམས་
ཐོབ་པ་ཉིད་ཀྱིས་རྒྱུད་ལ་སོགས་པ་སྒྲུབ་པ་དང་། བཤད་པ་དང་། མཉན་པ་
དང༌། བལྟ་བ་ལ་དབང་བསྐུར་བར་འགྱུར་བའི་ཕྱིར་སྐལ་བ་ཅན་ཡིན་ནོ། །
དེ་ལྟར་ན་ཁྱིམ་པ་རྣམས་ལ་ཡང་དེ་དག་གིས་དགོས་པ་མེད་པར་འགྱུར་རོ་
ཞེ་ན། དེ་མི་དགོས་པ་ཡང་ཡིན་ཏེ། དེ་ལས་ལྡོག་པ་ཡང་ཡིན་ནོ། །ཇི་ལྟར་
མི་དགོས་པ་ཡིན་ཞེ་ན། གང་དབང་བསྐུར་བ་དེ་དག་ནི་སྐྱེ་བོ་འདོད་ཆགས་
ཅན་འདོད་ཆགས་སྤང་བར་མི་ནུས་པ་རྣམས་གཟུང་བའི་ཕྱིར་བསྟན་པ་སྟེ།
ཞེས་བཤད་པའི་ཕྱིར་རོ་ཞེ་ན། དེའི་སྐྱོན་མེད་དེ། བླ་མ་དེ་དག་གི་དགོངས་
57



པ་ནི། དབང་གསུམ་པ་ལ་ལས་ཀྱི་ཕྱག་རྒྱ་དངོས་སུ་བསྟེན་ཅིང་། གཉིས་པ་
ཡང་དེའི་རྒྱུར་འགྱུར་བ་ལ་དགོངས་ནས་དངོས་དབང་བཀག་པ་ཡིན་ལ།
དེ་ཡང་གང་ཟག་གི་བྱེ་བྲག་གིས། དངོས་དབང་ཡིན་ཡང་རབ་བྱུང་ལ་
ཉེས་པ་མེད་པའི་སྐབས་སྲིད་པར་བླ་མ་སོ་སོས་བཤད་ཅིང་དེ་ཉིད་ཀྱིས་ཀྱང་
གང་ཡང་དཀྱིལ་འཁོར་ཆེན་པོར་འཇུག་པ་ན། པྲ་སེ་ན་བབས་པ་དང་
ཁྱད་པར་གྱི་ལུང་བསྟན་པ་ཐོབ་པར་གྱུར་པ་ན་ཚངས་པར་སྤྱོད་པ་ལ་ཡང་
དབང་བསྐུར་བ་དེ་མ་བཀག་གོ །ཞེས་བཤད་ལ། ཇོ་བོ་རྗེས་ཀྱང་། དེ་ཉིད་
རིག་ལ་ཉེས་པ་མེད། །ཅེས་གསུངས་ཤིང༌། དེའི་འགྲེལ་པར། བླ་མ་དམ་པ་
ཁ་ཅིག་གི་ཞལ་ནས། སྙིང་རྗེས་སེམས་ཅན་གྱི་དོན་རིག་ཅིང་སེམས་སྙིང་
རྗེའི་དབང་དུ་སོང་བའི་བྱང་ཆུབ་སེམས་དཔས་ཅི་བྱས་ཀྱང་དེའི་རྒྱུད་ལ་་་་་
ཉེས་པ་མེད་ཅིང་དེའི་རྗེས་ལ་ཡང་བསོད་ནམས་མང་དུ་འཕེལ་བར་འགྱུར་
རོ། །ཞེས་གསུངས་སོ། །དེ་ནི་བཟོད་པ་ཆུང་ངུ་ཐོབ་པ་ཡིན་ནོ། །དམ་པ་ལ་
ལའི་ཞལ་ནས། ཆོས་ཐམས་ཅད་སྒྱུ་མར་ཤེས་ཤིང་དེའི་དེ་ཁོ་ན་ཉིད་རིག་
པའི་རྣལ་འབྱོར་པ་ལ་ཉེས་པར་འགྱུར་བ་གང་ཡང་མེད་དེ། འདི་སྐད་དུ།
ཆུ་ཡི་ཟླ་བ་ལྟ་བུར་ནི། །རྣལ་འབྱོར་པ་ནི་གང་གིས་ཤེས། །དེ་ནི་སྡིག་དང་
བསོད་ནམས་སོགས། །ནམ་ཡང་གོས་པར་མི་འགྱུར་རོ། །ནང་དང་ཕྱི་རོལ་
གནས་འདི་ཀུན། །སེམས་ཡིན་སྒྱུ་མ་ལྟ་བུ་སྟེ། །དེ་ཡང་རྟག་མིན་ཆད་པ་
མིན། །གཉིས་ཀ་དག་ཏུའང་མི་རྟོག་ཅིང་། །དངོས་འཛིན་དུག་གིས་མ་གོས་
པས། །དེ་ལྟ་བུ་ནི་སུས་མཐོང་བ། །སྒྱུ་མར་རིག་ལ་ཉེས་པ་མེད། །ཅེས་
གསུངས་ཏེ། ཆོས་ཀྱི་མཆོག་ཆུང་ངུ་ཐོབ་པ་ལ་ཉེས་པ་མེད་པའོ། །ཞེས་དང་།
དམ་པ་གཞན་ནི་འདི་སྐད་དུ། འཕགས་པ་འོད་སྲུང་གིས་ཞུས་པའི་མདོ་
58



དང༌། བུད་མེད་འགྱུར་བ་ལུང་བསྟན་པའི་མདོ་དང་། དཔལ་མཆོག་དང་
པོའི་རྒྱུད་དང་། འདུལ་བ་དོན་ཡོད་པའི་རྒྱུད་དང་། རྒྱུད་གཞན་དེ་མ་ཡིན་
པ་དག་དང་། འཕགས་པ་ཀླུ་སྒྲུབ་དང་ཨཱརྱ་དེ་ཝ་ལ་སོགས་པའི་གཞུང་དེ་
དག་གི་ཚུལ་གྱིས་ཉེས་པར་མི་འགྱུར་ཞིང་། དོན་དེ་ནི་དེ་ཁོ་ན་ཉིད་རིག་པ་
ལ་ཉེས་པ་མེད་དེ། རྩེ་མོ་ཆུང་ངུ་ཐོབ་པ་ནའོ། །ཞེས་གསུངས་སོ། །དམ་པ་
གཞན་ནི་འདི་སྐད་དུ། ཆོས་ཐམས་ཅད་ཀྱི་སྐྱེ་བ་མེད་པ་དོན་དམ་པ་བྱང་
ཆུབ་ཀྱི་སེམས་བསྐྱེད་ཅིང་དེ་རྒྱུད་ལ་སྐྱེས་པ་ལ་ཡང་ཉེས་པ་མེད་དེ། ཆོས་
རྣམས་ཀྱི་དེ་ཁོ་ན་ཉིད་རིག་པ་ལ་ཉེས་པ་མེད་དོ། །ཞེས་གསུངས་ཏེ། འདི་
ནི་བདེན་པ་མཐོང་བ་དག་ལ་ཉེས་པར་མི་འགྱུར་བའོ། །དེ་བས་ན་ལམ་ལ་
གནས་པའི་རྣལ་འབྱོར་པ་དེས། ཉེས་པ་མེད་པ་དང་ཉེས་པར་འགྱུར་བ་
དག་ཤེས་པར་བྱའོ། །ཞེས་གསུངས་པའི་ཕྱིར་རོ། །འོན་ཀྱང་གང་ཟག་གི་
ཁྱད་པར་འགའ་ཞིག་ལ་ཉེས་པ་མེད་ཀྱང་། དེ་ལ་སྙད་བྱས་ནས་སངས་རྒྱས་
ཀྱི་བསྟན་པ་ལ་གནོད་པ་ཆེན་པོ་འབྱུང་བ་དགག་པའི་ཕྱིར་རབ་བྱུང་གིས་་་་
དངོས་དབང་ལེན་པ་བཀག་པ་ཡིན་གྱི། ཚིག་གི་སྒོ་ནས་ལེན་པ་ལ་ནི་དགག་
པ་མེད་དེ། དྲི་མེད་འོད་ལས། ས་བོན་ཉམས་པའི་རྒན་པོ་ལ་ནི་ཤེས་རབ་
དབང་བསྐུར་རྒྱལ་བའི་བདག་པོའི་གསུང་གིས་སྦྱིན་པར་བྱ་སྟེ། དགེ་སློང་
ལ་ཇི་ལྟ་བ་བཞིན་ནོ། །དེ་བཞིན་དུ་ཤེས་རབ་ལ་ཡང་དགེ་སློང་མ་ལ་ཇི་ལྟ་
བ་བཞིན་ནོ། །ཞེས་གསུངས་ཤིང༌། ཕྱག་རྡོར་སྟོད་འགྲེལ་ལས་ཀྱང་། གང་
གི་ཚེ་དབང་བསྐུར་བ་ལ་སོགས་པའི་ཉིན་ཞག་ལ་བྱ་བའི་དམ་ཚིག་ནི་ཤིན་
ཏུ་སྦས་པས་བྱ་ཞིང་ཕྱི་ནས་བླ་མ་དམ་པ་རྣམས་ཀྱིས་རིགས་ཀྱི་བུ་རྣམས་ལ་
དགག་པར་བྱའོ། །དགེ་སློང་རྣམས་ལ་ནི་དབང་བསྐུར་བའི་དུས་སུའང་
59



སྦྱིན་པར་མི་བྱ་སྟེ་ཆོས་གོས་འཛིན་པ་རྣམས་ལ་བླ་མས་རང་གི་དམ་ཚིག་་་་་
གིས་ཐམས་ཅད་རབ་ཏུ་བསྟན་པར་བྱའོ། །རྣམ་པ་གཞན་དུ་བླ་མ་དམ་ཚིག་
ཉམས་པར་འགྱུར་རོ། །ཞེས་དང་། སློབ་དཔོན་ནས་གླིང་པས། གང་ཞིག་
འདོད་ཆགས་དྲག་པོ་ལ་ཡང་དབང་བསྐུར་བ་དེ་དག་ཡིད་ཀྱིས་བྱས་པས་་་་
ཆོག་ན་དེ་ནི་དེ་ལྟར་བྱའོ། །ཞེས་དང་། སློབ་དཔོན་ཡེ་ཤེས་དཔལ་བཟང་
པོས། རྟག་ཏུ་ཁྱིམ་པ་སྦྱང་བའི་ཕྱིར། །དབང་བསྐུར་ལ་སོགས་རིམ་པ་ནི། །
སྤྲོས་དང་བཅས་པ་དེ་ལ་གསུངས། །སེམས་སོགས་འོས་སུ་གྱུར་པ་ལས། །ཕྱི་
རོལ་རིག་མའི་དབང་བསྐུར་བྱ། །སྤྲོས་པ་མེད་པའི་རབ་བྱུང་ལ། །དགེ་སློང་
རྣམས་ཀྱིས་དེ་སྦྱིན་ཏེ། །གདུལ་ལ་སོགས་པའི་སྡོམ་པ་ནི། །ཐམས་ཅད་ལྡན་
པའི་སློབ་མ་ལ། །རྟག་ཏུ་རང་སྣང་ཤེས་རབ་ཀྱི། །བསྒོམ་པ་གསལ་བར་བྱ་
ཕྱིར་རོ། །ཞེས་གསུངས་པས་སོ། །གལ་ཏེ་ཚིག་ཙམ་གྱིས་དབང་བསྐུར་བ་ལ་
ཡང་དགོས་པ་མེད་དེ། བུམ་དབང་ཙམ་ཐོབ་པས་ཀྱང་སྔགས་ཀྱི་ལམ་
བསྒྲུབ་ཏུ་རུང་བའི་ཕྱིར་ཏེ། ལམ་སྒྲོན་ལས། རྒྱུད་ཀུན་ཉན་དང་འཆད་པ་
དང༌། །སྦྱིན་སྲེག་མཆོད་སྦྱིན་སོགས་བྱེད་པ། །སློབ་དཔོན་དབང་བསྐུར་
རྙེད་འགྱུར་ཞིང་། །ཞེས་བཤད་ཅིང་། ནས་གླིང་པས་ཀྱང་དེ་ལྟར་བཤད་
པའི་ཕྱིར་རོ་ཞེ་ན། དེ་ནི་བསྐྱེད་རིམ་དང་སྦྱིན་སྲེག་དང་རབ་གནས་སོགས་
བུམ་དབང་དང་འབྲེལ་བའི་ལས་རྣམས་བསྒྲུབ་ཏུ་རུང་བ་ལ་དགོངས་པ་་་་
ཡིན་གྱི། དབང་གོང་མ་དང་འབྲེལ་བའི་རྫོགས་རིམ་བསྒོམ་པ་ལ་དབང་
གོང་མ་མ་ཐོབ་པར་མི་རུང་སྟེ། སངས་རྒྱས་ཐོད་པའི་རྒྱུད་ལས། དཔེར་ན་
བུ་ཚ་མེད་པའི་ཁྱིམ། །ཤི་བ་ཙམ་གྱིས་སྟོང་པ་ཉིད། །དེ་བཞིན་དབང་དང་
བྲལ་ན་ནི། །ཡེ་ཤེས་ཀུན་གྱིས་སྟོང་པ་ཉིད། །དཔེར་ན་པི་ཝང་སྦྱོར་ཀུན་
60



ཚོགས། །རྒྱུད་དང་བྲལ་ན་བརྡུང་མི་རུང་། །དེ་བཞིན་དབང་དང་བྲལ་ན་
ནི། །སྔགས་དང་བསམ་གཏན་འགྲུབ་མི་འགྱུར། །རྨོངས་པ་གང་ཞིག་དབང་
མེད་པར། །བདག་ནི་དབང་བསྐུར་ཞེས་སྨྲ་བ། །ཇི་སྲིད་སངས་རྒྱས་
བཞུགས་ཀྱི་བར། །སློབ་མར་བཅས་ཏེ་དམྱལ་བར་འགྲོ། །ཞེས་ཚིགས་
བཅད་གསུམ་པོའི་དོན་དབང་གོང་མ་གསུམ་དང་རིམ་པ་བཞིན་སྦྱར་ནས་
ས་ར་ཧས་བཤད་དོ། །
གསུམ་པ་ལ། བྱ་བ། སྤྱོད་པ། རྣལ་འབྱོར། རྣལ་འབྱོར་ཆེན་པོ་དང་
བཞི། དང་པོ་ལ། འཇུག་པ་དང་། སྦྱོར་བ་དང་འགྲུབ་པ་དང་། གྲུབ་པའི་
སྤྱོད་པ་བཞིས་བྱ་རྒྱུད་ཀྱི་དོན་ཐམས་ཅད་བསྡུས་པར་དཔུང་བཟང་འགྲེལ་
པར་བཤད་པས། དང་པོ་ནི། གང་ཟག་སྒྲུབ་པ་དང་མི་སྒྲུབ་པ་གཉི་གའི་
ཐུན་མོང་མ་ཡིན་པའི་འཇུག་པ་བརྟུལ་ཞུགས་དང་དབང་ལེན་པ་སོགས་
སོ། །གཉིས་པ་ནི། ལྷ་དྲུག་གི་ཏིང་ངེ་འཛིན་རྣམ་པ་དང་བཅས་པ་དང་། །
དོན་དམ་གྱི་ཏིང་ངེ་འཛིན་གཉིས་སུ་མེད་པ་ལ་སྦྱོར་བ་གཉིས་ཀྱི་དང་པོ་ལ་
དགོས་པའི་ཡན་ལག་ནི། དཔུང་བཟང་ལས། དངོས་གྲུབ་ཕྱིར་ནི་རྣམ་པ་
བཅུར་གསུངས་ཏེ། །སྔགས་པ་དང་ནི་རང་སྔགས་གཡོག་དང་རྫས། །བརྩོན་
འགྲུས་ཕྱོགས་དང་ས་གཞི་དུས་དང་ནི། །ཡན་ལག་རྫོགས་པའི་ལྷ་དང་
སེམས་སྟོབས་སོ། །གཞན་དག་ཁ་ཅིག་རིག་འཛིན་གྲོགས་ཞེས་ཟེར། །གཞན་
དག་ཕྱོགས་དང་བརྩོན་འགྲུས་དུས་རྣམས་ཉིད། །གཞན་ནི་རྫས་དང་ས་
གཞི་ལྷ་དང་སྔགས། །ཁ་ཅིག་སེམས་སྟོབས་ཡིན་ཞེས་རྣམ་པར་སྨྲ། །བསྒྲུབ་
ཕྱིར་དེ་ལྟར་བཅུ་དང་བརྒྱད་དང་ལྔ། །དེ་བཞིན་བཞི་དང་གསུམ་དང་
གཅིག་ཉིད་ཅེས། །སྔགས་རིག་རང་རང་བློ་ཡིས་རྣམ་པར་འཆད། །སངས་
61



རྒྱས་རྒྱུད་ལ་ཆོ་ག་གཉིས་ཀྱིས་འགྲུབ། །སྒྲུབ་པོ་གང་ཞིག་རང་གི་ཡོན་ཏན་
རྫོགས། །བརྩོན་འགྲུས་མཆོག་དང་ཡང་དག་ལྡན་པ་དང་། །གཞན་གྱི་རྙེད་
པ་དག་ལ་ཕྲག་དོག་མེད། །འདོད་ལ་མ་ཆགས་ལུས་ཀྱི་ཉོན་མོངས་བཟོད། །
གུག་སྐྱེད་ཀླད་ཀོར་ཚང་བར་ཟུར་ཕྱིན་ལ། །གསང་སྔགས་དག་ཅིང་ཤིན་ཏུ་
ཆོ་གར་བཅས། །སངས་རྒྱས་བྱང་ཆུབ་སེམས་དཔའ་བསྟེན་པ་ཡིས། །གནས་
སུ་བཟླས་ན་ཡིད་འོང་དངོས་གྲུབ་ཐོབ། །ཅེས་པའི་དོན་སྔགས་པ་སྒྲུབ་པ་པོ་
དང་། རང་སྔགས་བསྒྲུབ་པར་བྱ་བའི་ལྷ་དང་། གཡོག་སྒྲུབ་པའི་གྲོགས་
མཆོག་དང་། ལྡོང་རོས་ལ་སོགས་པའི་རྫས་དང༌། སྦྱོར་བའི་བརྩོན་འགྲུས་
དང་། དབུས་ལ་སོགས་པའི་ཡུལ་ཕྱོགས་དང༌། རི་རྩེ་ལ་སོགས་པའི་ས་
གཞིའི་གནས་དང་། དཔྱིད་ཟླ་དང་སྔ་དྲོ་ལ་སོགས་པའི་དུས་དང་། རི་མོ་
དང་ཤིང་སྐུ་ལ་སོགས་པའི་ཡན་ལག་རྫོགས་པའི་ལྷ་དང་། འཇིགས་པ་མེད་
ཅིང་སྲན་ཆེ་བའི་སེམས་སྟོབས་ཏེ་ཡན་ལག་བཅུ་དང་། ཐ་མ་གཉིས་ཕྲི་བས་
བརྒྱད་དང་། རིག་འཛིན། གྲོགས། ཕྱོགས། བརྩོན་འགྲུས། དུས་ཏེ་ལྔ་དང་།
རྫས་ས་གཞི་དང་། ལྷ་སྔགས་ཏེ་བཞི་དང་། ཕྱོགས་བརྩོན་འགྲུས་དུས་ཏེ་
གསུམ་དང༌། གཅིག་ནི་སེམས་སྟོབས་ཏེ་དེ་རྣམས་སངས་རྒྱས་འཇིག་རྟེན་
དུ་མ་བྱུང་བའི་ཚེ་འཇིག་རྟེན་པའི་ལྷ་དག་གིས་གཙོ་བོ་དང་ཕལ་པར་མ་ཕྱེ་
བར་ཐམས་ཅད་གཙོ་བོར་འཆད་པས་ནོར་བ་ཡིན་ལ། སངས་རྒྱས་ཀྱིས་ནི་
སྒྲུབ་པ་པོ་མཚན་ཉིད་དང་ལྡན་པ་དང་སྔགས་དག་ཅིང་ཆོ་ག་མ་ཉམས་པ་
གཉིས་གཙོ་བོར་གཟུང་ལ་གཞན་རྣམས་ཕལ་པའི་ཚུལ་དུ་བསྟན་ནོ། །དེ་ལ་
སྒྲུབ་པ་པོ་མཚན་ཉིད་དང་ལྡན་པ་ནི་གོ་སླ་ལ། སྔགས་དག་པ་ནི་གུག་སྐྱེད་
དེ་དབྱངས་རིང་ཐུང་དང་། ཀླད་ཀོར་ཏེ་ཐིག་ལེ་རྣམས་ཟུར་ཕྱིན་ཅིང་ཡི་གེ་



མ་ཉམས་པའོ། ། །ཤིན་ཏུ་ཆོ་གར་བཅས་པ་ནི། ལྷའི་རྣལ་འབྱོར་གྱི་ཆོ་ག་
དང༌། གསང་སྔགས་ཀྱི་བསམ་གཏན་གྱི་ཆོ་ག་གཉིས་ལས་དང་པོ་ནི། སློབ་
དཔོན་སངས་རྒྱས་གསང་བས་མཛད་པའི་རྣམ་འཇོམས་ཀྱི་འགྲེལ་པར་རྒྱུད་
ཀྱི་ལུང་དྲངས་པ།། དང་པོ་ཁྲུས་བྱས་རྣལ་འབྱོར་པས། །རྡོ་རྗེའི་གདན་ལ་
གནས་ནས་ནི། །མཆོད་དང་གསོལ་བས་ལྷ་དྲུག་བསྒོམ། །སྟོང་དང་ཡི་གེ་སྒྲ་
གཟུགས་དང་། །ཕྱག་རྒྱ་མཚན་མ་དྲུག་ཡིན་ཏེ། །ཞེས་གསུངས་པས། དང་
པོར་གཙང་སྦྲ་བྱ་བ་དང༌། གནས་དང་བདག་བསྲུང་བ་དང༌། མདུན་གྱི་
བྲིས་སྐུ་ལ་ལྷ་སྤྱན་དྲངས་ནས་མཆོད་དེ། དེའི་སྤྱན་སྔར་རང་གི་རིགས་དང་
མཐུན་པའི་སྐྱིལ་ཀྲུང་གིས་གནས་ནས། བདག་གི་དེ་ཁོ་ན་ཉིད་སྒྱུ་མ་ལྟ་བུའི་
ཕུང་པོ་ལྔ་པོ་འདི་གང་ཟག་དང་ཆོས་ཀྱི་བདག་གཉིས་དང་བྲལ་བ་གཟུང་་་་
འཛིན་གཉིས་ཀྱིས་སྟོང་པའི་གཉིས་སུ་མེད་པའི་ཡེ་ཤེས་ཀྱི་མཚན་ཉིད་འོད་
གསལ་བའི་བྱང་ཆུབ་ཀྱི་སེམས་བསྒོམ་སྟེ། བསམ་གཏན་ཕྱི་མ་ལས། ལྷ་ཡི་
སྐུ་ཡི་གནས་དེ་ལ། །དང་པོ་ཁོ་ནར་མཆོད་ནས་ནི། །རྣལ་འབྱོར་གནས་
བཅས་ཤེས་རབ་ཅན། །བདེ་གཤེགས་མདུན་དུ་བསམ་ནས་ནི། །ཕྱི་ནས་
ཡན་ལག་རྣམ་གྲོལ་བའི། །མི་འབྱེད་འབྱེད་པ་རྣམ་པར་སྤངས། །ཕྲ་བ་མི་
གཡོ་གསལ་བ་སྟེ། །བློ་ཡི་སྤྱོད་ཡུལ་མདུན་ན་གནས། །བདག་ཉིད་དེ་འདྲ་
བཞག་ནས་ནི། །ཞེས་སོ། །དེ་ནས་བདག་གིས་དེ་ཁོ་ན་ཉིད་མངོན་དུ་བྱས་
པའི་སྣང་བ་ལས་ལངས་ནས། ལྷའི་དེ་ཁོ་ན་ཉིད་སྔགས་ཀྱི་ལྷ་དྲུག་བསྒོམ་སྟེ།
བདག་གི་དེ་ཁོ་ན་ཉིད་དང་རྣམ་པ་ཐམས་ཅད་དུ་མཚུངས་པའི་ལྷའི་དེ་ཁོ་
ན་ཉིད་སྣང་བ་མེད་པར་རང་གིས་རིག་པ་མངོན་སུམ་དུ་གྱུར་གྱི་བར་དུ་་་་་
བསྒོམ། དེ་ལས་ལངས་ནས་གསང་སྔགས་ཀྱི་སྒྲ་བརྟག དེ་ལས་སྔགས་
63



ཀྱི་ཡི་གེའི་རྣམ་པ་ནམ་མཁར་གནས་པར་བསམ། དེ་ཡང་ཟླ་བའི་དཀྱིལ་
འཁོར་དང་གཅིག་ཏུ་གྱུར་པ་ལས་འོད་ཟེར་སྤྲོ་བསྡུས་རང་གི་ལྷག་པའི་ལྷའི་
གཟུགས་སུ་བསྐྱེད། དེ་ནས་གཙུག་ཏོར་ལ་སོགས་པ་སྔགས་རྒྱས་བྱིན་གྱིས་
བརླབས་ཏེ་ཡན་ལག་དང་བཅས་པར་བྱས་ལ་རྣམ་པར་རྟོག་པ་དང་བཅས་
པའི་ལྷར་བསྒོམ་མོ། །དེ་ལྟ་བུ་ལ་སེམས་གཞན་དུ་མི་འཕྲོ་བར་བསྡམས་ནས་
བཟླས་བརྗོད་མ་རྫོགས་ཀྱི་བར་རམ་ཅི་ནུས་པར་སྲོག་རྩོལ་གཟུང་སྟེ། དེ་
ཉིད་ལས། སྔགས་ཀྱི་རྣམ་པར་ཤེས་པས་བསྒོམ། །བསྡམས་ནས་ཏིང་ངེ་
འཛིན་ལ་གནས། །སྲོག་དང་རྩོལ་བ་རབ་ཏུ་བསྡམ། །ཞེས་དང༌། དེའི་
འགྲེལ་པར། རིག་སྔགས་དང་གསང་སྔགས་ནི་རྣམ་པ་དྲུག་གི་བདག་ཉིད་
དེ། བྱང་ཆུབ་ཀྱི་སེམས་ཀྱི་མཚན་ཉིད་གཉིས་སུ་མེད་པའི་ཏིང་ངེ་འཛིན་
དང་། སྒྲ་དང་། ཡི་གེ་དང་། ཕྱག་རྒྱ་དང་། གཟུགས་དང་། ཀུན་རྫོབ་ཀྱི་
ཏིང་ངེ་འཛིན་རྣམ་པ་དང་བཅས་པའི་བྱེ་བྲག་གོ །ཞེས་སོ། །འདི་བྱ་བ་སྤྱིའི་
ཆོ་ག་ཡིན་པས། གང་དུ་བསྐྱེད་ཆོག་མ་བསྟན་པ་ཐམས་ཅད་ལ་སྦྱར་ཞིང་།
སོ་སོར་མི་འདྲ་བའི་ཁྱད་པར་བཤད་པ་རྣམས་རང་གཞུང་བཞིན་དུ་བྱ་སྟེ།
འགྲེལ་པ་དེ་ཉིད་ལས། འདི་ནི་རེ་ཞིག་སྤྱིའི་གསང་སྔགས་ཀྱི་རྣམ་པར་ཤེས་
པ་བསྒོམ་པའི་རིམ་པའོ། །གང་ཁ་ཅིག་ཏུ་རྣམ་པ་གཞན་དུ་གསུངས་པ་དེ་
དག་ཏུ་ཡང་དེ་བཞིན་དུ་སྦྱར་བར་བྱའོ། །ཞེས་སོ། །དེ་ནས་སྔགས་ཀྱི་བསམ་
གཏན་ལ། མདུན་གྱི་ཐུགས་ཀའི་ཡི་གེ་ལ་དམིགས་པ། རང་གི་སྙིང་གའི་ཡི་
གེ་ལ་དམིགས་པ། སྒྲ་ལ་དམིགས་པ་གསུམ་གྱི་དང་པོ་ནི། ལྷར་སྒོམ་པའི་
ཟློས་པ་པོས། རུས་སྦལ་གྱི་ཡན་ལག་བསྐུམ་པ་དང་ལྕེ་ཡིས་ཆུ་བཏུང་བ་ལྟར།
ལུས་ཐམས་ཅད་ཀྱི་དབུགས་རྒྱུ་བ་དང་དབང་པོའི་གྲོང་ནང་དུ་བསྡུས་ཀྱང་།
64



ནང་གི་མིག་ཕྱིར་བལྟ་བའི་ཚུལ་གྱིས་མིག་ཟིམ་བྱས་གདོང་ཅུང་ཟད་བསྟོད་
དེ། སྒྲ་སྔགས་ཀྱི་ཕྲེང་བ་དང༌། སེམས་ཟླ་བའི་དཀྱིལ་འཁོར་དང་།
གཞི་སངས་རྒྱས་ཀྱི་སྐུ་རྣམས་རིམ་པ་འདིས་གཅིག་ཅར་དམིགས་ཤིང་ཡིད་
བཟླས་སམ་ཤུབ་བུའི་བཟླས་པ་བྱའོ། །བར་སྐབས་སུ་རླུང་བག་ཡངས་སུ་བྱ་
ཞིང་དབུགས་འབྱུང་བ་ན་གསང་སྔགས་མི་འགྱུར་བའི་གཞི། རང་གིས་
བསྒོམས་པའི་ལྷ་ལ་བལྟས་ནས། ཡང་སྔར་བཞིན་དུ་མདུན་གྱི་སྐུ་ལ་སོགས་
པ་ གསུམ་ལ་དམིགས་ཤིང་དབུགས་དབྱུང་བའི་མཐའི་བར་དུ་སྲོག་རྩོལ་
བསྡམས་ལ་བཟླས་བརྗོད་བྱའོ། །ངལ་ན་སྒྲ་ལ་སོགས་པ་རིམ་པས་བསྡུས་
ཏེ་ཐ་མལ་གྱི་ངང་ལ་ལྡང་ངོ་། །གཉིས་པ་ནི། ལྷའི་དེ་ཁོ་ན་ཉིད་ཀྱི་སྐུ་
རང་གི་གཟུགས་སུ་གྱུར་པར་བསྒོམས་ཏེ་རླུང་བཟུང་ལ་ཏིང་ངེ་འཛིན་གསལ་
བཏབ་སྟེ་མིག་ཅུང་ཟད་བཙུམས་ཀྱང་ཡིད་སྣང་བ་དང་བཅས་པར་མདུན་
དུ་བཏང་ལ། ཧ་ཅང་མི་རིང་བར་རང་བས་ཅུང་ཟད་མཐོ་བར་སངས་
རྒྱས་ཀྱི་སྐུའི་ཐུགས་ཀར་སྔགས་ཕྲེང་དང་བཅས་པའི་ཟླ་བ་བསམ་ལ། དེ་
ནས་རླུང་ནང་དུ་སྡུད་པ་དང་ཟླ་བ་སྔགས་དང་བཅས་པ་རང་གི་སྙིང་གར་
བསྡུས་ལ་སྔགས་བཟླ་ཞིང་ཡང་རླུང་ཕྱིར་འབྱུང་བ་དང་བསྟུན་ནས་ཟླ་བ་་་་
སྔགས་དང་བཅས་པ་མདུན་གྱི་སངས་རྒྱས་ཀྱི་ཐུགས་ཀར་བཀོད་ལ། ཟླ་
བའི་སྟེང་གི་སྔགས་ཕྲེང་ལ་དམིགས་ཤིང་། ཡང་སྔར་བཞིན་དུ་རང་གི་སྙིང་
གར་བསྡུ་ཞིང་བཟླས་བརྗོད་བཏང་གི་བར་དུ་བྱ་ཞིང་གཏོང་བའི་དུས་ན་་་་་
ཡན་ལག་བཞི་ཆར་ཐང་གཅིག་དམིགས་པར་བྱའོ། །གསུམ་པ་ནི། དེ་ལྟར་
བཟླས་བརྗོད་ཡན་ལག་བཞི་བསྒོམས་པས་རླུང་བསྡུས་ནས་དབང་པོའི་གྲོང་
སྡུད་པའི་ཚུལ་གྱིས་བཟླས་བརྗོད་བྱ་བ་ནི། དེ་བཞིན་གཤེགས་པ་བཞི་ལ་
65



བལྟས་ནས་ལུས་ཐམས་ཅད་ཀྱི་རླུང་གི་ལམ་གྱི་རྗེས་སུ་འབྲང་བའི་སེམས་ཀྱི་
རྟ་མངོན་དུ་ཕྱོགས་པར་བྱས་ལ། རུས་སྦལ་གྱི་ལུས་བསྐུམ་པ་དང་ལྕེས་ཆུ་
བཏུང་བའི་ཚུལ་དུ་རླུང་ནང་དུ་སྡུད་པའི་ཚུལ་གྱིས་ཡིད་ནང་དུ་ཕྱོགས་པར་
བྱ། རང་གི་ལྷ་དང་གཉིས་སུ་མེད་པར་བསྒོམས་པའི་གཟུགས་ཀྱིས་བདག་
ཁྱབ་པར་བྱས་ལ་དྲན་པ་དང་རླུང་འབྱུང་བའི་ལམ་བཀག་སྟེ་བརྗོད་བྱའི་སྒྲ་
ལ་དམིགས་ཤིང་སེམས་བཟུང་ནས། དབུགས་འབྱུང་བའི་མཐའ་འམ་
སྔགས་ཀྱི་མཐའི་བར་དུ་སྔགས་བཏོན་ལ་ཡང་རླུང་ཕྱིར་འགྲོ་བ་དང་བསྟུན་
ནས། མདུན་གྱི་དེ་བཞིན་གཤེགས་པ་ལ་སོགས་པ་གསུམ་ལ་དམིགས་ཤིང་
བཟླས་བརྗོད་བྱ་སྟེ། དེ་ལྟར་རླུང་འབྱུང་འཇུག་དང་སྤྲོ་བསྡུའི་སྒོ་ནས་སྒྲ་ལ་
དམིགས་པའི་བཟླས་བརྗོད་བྱའོ། །དེ་ལྟར་ན་བཟླས་བརྗོད་ཀྱི་ཏིང་ངེ་
འཛིན་དང་པོ་ལ་གསུམ། གཉིས་པ་ལ་གཉིས། གསུམ་པ་ལ་གཅིག་གོ །
དེ་ལྟར་སྔགས་དང་བདག་དང་བཟླས་བརྗོད་ཀྱི་དེ་ཉིད་གསུམ་ཤེས་ནས་་་་་
བསྒྲུབ་ན་སངས་རྒྱས་ཐོབ་སྟེ། དེ་ཉིད་ལས། སྒྲ་དང་སེམས་དང་གཞི་ལ་
གཞོལ། །གསང་སྔགས་མི་འགྱུར་གཞི་ལ་གནས། །ཡན་ལག་མ་ཉམས་གསང་
སྔགས་བཟླས། །ངལ་ན་བདག་ལ་ངལ་སོས་ཤིག །མི་འགྱུར་བ་ནི་ཡི་གེར་
ལྡན། །གཞི་ལས་གཞིར་འགྱུར་དེ་བཞིན་ཏེ། །རང་སྔགས་ཕྱིར་ནི་གང་
བརྟགས་པ། །ཡིད་ཀྱིས་དག་པ་བསམ་པར་བྱ། །སླར་སྡུད་པ་ཡིས་བཀུག་
ནས་ནི། །སྲོག་དང་རྩོལ་བ་བསྣམས་པའི་ཡིད། །གསང་སྔགས་རིག་པས་
སྔགས་ལ་སྦྱར། །ཡིད་ཀྱིས་བཟླས་བརྗོད་བརྩམ་པར་བྱ། །འདི་ཉིད་ཀྱི་ནི་ཆོ་
ག་ཡིས། །ཡང་ན་ཤུབ་བུར་བྱ་ཡང་རུང་། །སྔགས་རིག་དངོས་གྲུབ་འདོད་པ་
ཡིས། །བཟླས་བརྗོད་གཞན་དུ་མི་བྱའོ། །རིག་སྔགས་དེ་ཉིད་མ་ལུས་དང༌། །
66



བདག་གི་དེ་ཉིད་ཆོ་ག་དང་། །བཟླས་བརྗོད་དེ་ཉིད་མཆོག་ཤེས་དང་། །
མིས་ནི་དངོས་གྲུབ་ཐོབ་པར་འགྱུར། །ཞེས་སོ། །གཉིས་པ་བཟླས་བརྗོད་ལ་
མི་ལྟོས་པར་བསམ་གཏན་འབའ་ཞིག་གིས་སྒྲུབ་པ་ནི། ཕུག་ལ་སོགས་པའི་
གནས་སུ་གནས་ནས་གཟུགས་དང་སྒྲ་དང་དོན་དམ་པའི་ལྷ་བསྒོམ་སྟེ། དེ་
ནི་སྔར་བཤད་ལ། འདིར་ནི་སྒྲ་ཞེས་བྱ་བ་ལྷའི་བྱེ་བྲག་གི་བདག་ཉིད་སྔགས་
ཀྱི་ཡན་ལག་གི་ཡི་གེ་རྣམས་སོ་སོར་ཡིད་ཀྱིས་བརྟགས་པའི་བསམ་གཏན་གྱི་
རང་བཞིན་ཡིན་ལ། གཉིས་པ་ནི། རིག་སྔགས་དེ་ཉིད་ཀྱི་ཚིག་ཡི་གེ་སྒྲའི་
རང་བཞིན་ཡིན་ཅིང་། གསུམ་པ་ནི། ཡོངས་སུ་དག་པ་གཉིས་སུ་མེད་པའི་
ཡེ་ཤེས་ཀྱི་ཡུལ་ཆོས་དབྱིངས་ཀྱི་རང་བཞིན་ཡིན་ལ། དེ་གསུམ་འབྲས་བུ་
དང་བཅས་པ་ཡང་། དེ་ཉིད་ལས། གསང་སྔགས་མེ་གནས་དངོས་གྲུབ་
སྟེར། །སྒྲ་གནས་རྣལ་འབྱོར་སྟེར་བར་དྲན། །སྒྲ་མཐར་ཐར་པ་སྟེར་བ་
ཉིད། །འདི་དག་དེ་ཉིད་གསུམ་པོ་ཡིན། །ཞེས་སོ། །དེ་ལ། གསང་སྔགས་མེ་
གནས་དངོས་གྲུབ་སྟེར། །ཞེས་པའི་དོན་ནི། བདག་གི་དེ་ཁོ་ན་ཉིད་
མངོན་དུ་བྱས་ནས། དེའི་རྗེས་ཐོབ་སྒྲའི་བདག་ཉིད་ཀྱི་ལྷའི་དེ་ཁོ་ན་ཉིད་
དུ་བསྒོམས་ལ་སྒྲ་དེ་སྙིང་གའི་ཕྱོགས་ན་གནས་པའི་མེ་འབར་བའི་ནང་་་་་
འདུག་ཅིང་། དེའི་ཡི་གེའི་ཕྲེང་བ་གནས་པར་སྲོག་རྩོལ་བཀག་ནས་བྱིང་
རྒོད་སྤངས་ཏེ་ཉིན་རེ་ཞིང་བསམ་གཏན་དུ་བྱ་བ་ནི་ཇི་སྲིད་བཀྲེས་པ་མེད་
པ་ལ་སོགས་པ་ཕྱི་ནང་གི་མཚན་མ་བྱུང་ནས། བདག་ཉིད་ཇི་ལྟར་བསམ་པ་
སྒྲུབ་ནུས་ཀྱི་བར་དུ་བསྒོམ་སྟེ། འདི་ནི་སྔར་གྱི་བཟླས་བརྗོད་ཀྱི་མཇུག་དང་
གཞན་དུའང་བསྒོམ་མོ། །དེ་ཉིད་ལས། མི་འབྱེད་ལས་བྱུང་དངོས་པོ་
རྣམས། །བློ་ཅན་གྱིས་ནི་བདག་ལ་བསྡམ། །སྔགས་པ་ཡན་ལག་འདས་ལ་
-
-



གནས། །ཞེན་པ་མེད་པར་བསམ་པར་བྱའོ། །སྒྲ་ཞེས་བྱ་བ་ཕྲེང་བར་སྦྱར། །
ཡི་གེ་བརྒྱུས་ལ་མི་འགྱུར་རྣམས། །དྲིལ་བུའི་སྒྲ་བཞིན་མ་ཆད་པར། །ཡིད་ལ་
ཞེན་པར་སེམས་པ་ན། །མེ་ཡི་ནང་གནས་ཞི་བ་སྟེ། །ཚིག་རྣམས་དག་པ་
ཡན་ལག་ལྡན། །སྲོག་དང་རྩོལ་བའང་བཀག་པའི་བདག །གཉིས་སྤངས་
ནས་ནི་རྣམ་པར་བསམ། །ཞེས་སོ། །སྒྲ་གནས་རྣལ་འབྱོར་སྟེར་བར་དྲན། །
ཞེས་པའི་དོན་ནི། བདག་གི་དེ་ཁོ་ན་ཉིད་ལ་གནས་པའི་སྙིང་ག་ན་ཟླ་བའི་
ནང་གི་མེ་ལྕེའི་ནང་ན་ལྷའི་གཞིའམ་ཟླ་བ་འབའ་ཞིག་ལ་ཡིག་འབྲུའི་འཕྲེང་
བ་བསྒོམས་ལ་ཅུང་ཟད་ཏིང་ངེ་འཛིན་གྱིས་གསལ་བཏབ་སྟེ། དེ་ནས་
བདག་དེའི་རྣམ་པ་སྤངས་ལ་སྒྲའི་དབྱངས་ཙམ་འབའ་ཞིག་བསམ་གཏན་
དུ་བྱའོ། །དེ་ཉིད་ལས། སྙིང་གར་གནས་པའི་ཕྲ་བ་ནི། །དྲི་མེད་ཟླ་བའི་
དཀྱིལ་འཁོར་ཏེ། །དེ་ནང་རབ་ཏུ་ཞི་བ་ཡི། །མེ་ལྕེ་རབ་ཏུ་འོད་བཟང་བ། །
མི་འགྱུར་གཞི་ནི་དེར་བཞག་ནས། །བདེར་འདུག་ནས་ནི་སྒྲ་བསམ་མམ། །
མི་འགྱུར་བ་ལ་ཡི་གེ་གཞག །སྒྲ་ཉིད་འབའ་ཞིག་བསམ་པར་བྱ། །ཞེས་སོ། །
སྒྲ་མཐར་ཐར་པ་སྟེར་བ་ཉིད། །ཅེས་པའི་དོན་ནི། སླར་སྡུད་པ་དང་།
དཀའ་ཐུབ་དང་། བསམ་གཏན་དང་། སྲོག་རྩོལ་སོགས་བྱས་ནས་རང་གི་
ལྷའི་གཟུགས་བསྒོམ་པ་རབ་ཏུ་སྦོམ་པའི་ཏིང་ངེ་འཛིན་བསྟན་ནས། དེ་
ཤུབ་བུས་བཟླས་པའི་སྒྲ་ལ་དམིགས་པའི་རིགས་པའི་ཏིང་ངེ་འཛིན་གྱིས་་་་་
སྤངས་ཤིང་དེ་ཉིད་བརྟན་པར་བྱས་ནས། དེ་ཡང་ཕྲ་བའི་ཡིད་ཀྱིས་བཟླས་
པའི་ཏིང་ངེ་འཛིན་གྱིས་སྤངས་ཏེ་བརྟན་པར་བྱས་ནས། དེ་ཡང་རབ་ཏུ་ཕྲ་
བ་གསང་སྔགས་ཀྱི་རྣམ་པར་རྟོག་པའི་ཏིང་ངེ་འཛིན་གྱིས་སྤངས་ཏེ། དེ་
ཉིད་ཀྱང་ཡོངས་སུ་སྤངས་ཏེ། འོད་གསལ་བ་ཆོས་ཀྱི་དབྱིངས་ཀྱི་རང་
63



བཞིན་བསྒོམ་ན་ཐར་པ་སྟེར་ཏེ། དེ་ཉིད་ལས། སྒྲ་ལ་དམིགས་པའི་བསམ་
གཏན་ནི། །འབའ་ཞིག་བྱས་པ་ཉིད་ཀྱིས་ཀྱང་། །དངོས་པོ་ཀུན་རྣམས་དམ་
པའི་དཔལ། །སྒྲུབ་པའི་སྐྱེས་བུས་ཐོབ་པར་འགྱུར། །ལྟོས་བཅས་ཡན་ལག་
གྱུར་པར་སྣང་། །སྒྲ་ཞེས་བྱ་དང་ཡིད་ཀྱི་དང་། །ཚིག་རྣམས་དག་པ་རིག་
སྔགས་དབང་། །ཡན་ལག་སྤང་བ་རྒྱལ་བས་མཁྱེན། །ཞེས་སོ། །འདི་ནི་བྱ་བ་
སྤྱིའི་རྒྱུད་ཡིན་པས་བྱ་བའི་རྒྱུད་ཐམས་ཅད་ལ་སྦྱར་དགོས་སོ། །དེ་ལྟ་བུའི་
སྒོ་ནས་སྤྱི་དང་རང་རང་སོ་སོའི་ལྷ་བསྙེན་པ་བྱས་ནས། རང་རང་སོ་སོའི་
སྒྲུབ་པ་ལ་འཇུག་པ་སྟེ་ཕྱོགས་ཙམ་མཚོན་པའོ། །གསུམ་པ་སྒྲུབ་པའི་སྤྱོད་པ་
ནི། ལུས་སམ་རྫས་སམ་ལོངས་སྤྱོད་དག་སྒྲུབ་པའོ། །བཞི་པ་གྲུབ་པའི་སྤྱོད་
པ་ནི། དངོས་གྲུབ་གསུམ་གང་རུང་གཅིག་གྲུབ་ནས་རང་གཞན་གྱི་དོན་དུ་
ཇི་ལྟར་སྤྱད་པའི་ཚུལ་ལོ། །
གཉིས་པ་སྤྱོད་པའི་རྒྱུད་ཀྱི་ནི། གསང་སྔགས་མཉེས་པར་བྱ་བ་ལ་
འཇུག་པའི་སྤྱོད་པ། སྦྱོར་བའི་སྤྱོད་པ། སྒྲུབ་པའི་སྤྱོད་པ་དང་གསུམ་གྱི་
དང་པོ་ནི། ཕྱི་དང་ནང་གི་འཇུག་པ་ལ་གཉིས་ལས། ཕྱིའི་ནི། དཀྱིལ་འཁོར་
དུ་འཇུག་ཅིང་དབང་བླང་བ་དང་། དམ་ཚིག་དང་སྡོམ་པ་ལ་གནས་པ་ཡིན་
ལ། ནང་གི་ནི། སྒྲུབ་པ་པོའི་སེམས་ཀྱི་རྒྱུ་མཚན་བཅས་མཚན་མེད་ཀྱི་བྱེ་
བྲག་གིས་གོམས་པར་བྱ་བ་ཡང་གཉིས་ཏེ། རྣམ་སྣང་མངོན་བྱང་ལས།
གསང་བ་པའི་བདག་པོ་དེ་ལ་ལྷའི་གཟུགས་ནི་རྣམ་པ་གསུམ་སྟེ། ཡི་གེ་དང་
ཕྱག་རྒྱ་དང་གཟུགས་སོ། །དེ་ལ་ཡི་གེ་ལ་ཡང་རྣམ་པ་གཉིས་ཏེ། སྒྲ་དང་
བྱང་ཆུབ་ཀྱི་སེམས་སོ། །ཕྱག་རྒྱའི་གཟུགས་ལའང་རྣམ་པ་གཉིས་ཏེ།
གཟུགས་དང་བཅས་པ་དང་གཟུགས་དང་བཅས་པ་མ་ཡིན་པའོ། །གསང་
so



བ་པའི་བདག་པོ་ལྷའི་གཟུགས་ཀྱང་རྣམ་པ་གཉིས་ཏེ། ཡོངས་སུ་དག་པ་
དང་ཡོངས་སུ་མ་དག་པའོ། །དེ་ལ་ཡོངས་སུ་དག་པ་ནི་རྟོགས་པའི་ངོ་བོ་སྟེ་
མཚན་མ་ཐམས་ཅད་དང་བྲལ་བའོ། །ཡོངས་སུ་མ་དག་པ་ནི་མཚན་མ་དང་
བཅས་པའི་གཟུགས་ཏེ་ཁ་དོག་དང་དབྱིབས་སོ། །དེ་ལ་ལྷའི་གཟུགས་རྣམ་
པ་གཉིས་ཀྱིས་དགོས་པ་རྣམ་པ་གཉིས་འགྲུབ་པར་འགྱུར་ཏེ། མཚན་མ་
དང་བཅས་པས་ནི་མཚན་མ་དང་བཅས་པའོ། །མཚན་མ་མེད་པས་ནི་
མཚན་མ་དང་བཅས་པའི་དངོས་གྲུབ་ཀྱང་འབྱུང་བར་འགྱུར་རོ། །ཞེས་པ་
ལྟར་མཚན་བཅས་མཚན་མེད་གཉིས་ལས། མཚན་མེད་ཀྱི་དབང་དུ་མཛད་
ནས། དེ་ཉིད་ལས། དཀྱིལ་འཁོར་འདི་ནི་མཐོང་བ་ལས། །དམ་ཚིག་ཤེས་པ་
གཅིག་ཤེས་བྱ། །དེ་ལ་ཕྱག་རྒྱ་མི་བསྟན་ཅིང་། །སྔགས་ཀྱང་སྦྱིན་པར་མི་
བྱའོ། །བྱང་ཆུབ་སེམས་ཀྱི་བྱེ་བྲག་ལས། །སྔགས་དང་ཕྱག་རྒྱ་ཡོངས་སུ་
གཟུང་། །ཞེས་སྤྱི་དང་ཁྱད་པར་དེ་བཞིན་གཤེགས་པའི་སྙིང་པོ་སྒྲུབ་པའི་
སྐབས་ནས་སྐྱེད་མོས་ཚལ་ལམ་གཙུག་ལག་ཁང་ངམ་ཕུག་གམ་ཡིད་གང་དུ་
དབེན་པ་དེར་བྱང་ཆུབ་ཀྱི་སེམས་བསྒོམ་ཞིང་། ནམ་མཚན་མ་མ་བྱུང་བའི་
བར་དེ་སྲིད་དུ་འདུག་པར་བྱའོ། །ཞེས་གསུངས་ལ། མཚན་མ་ནི་ཆོས་
ཐམས་ཅད་ངོ་བོ་ཉིད་མེད་པར་རྟོགས་པའི་ཏིང་ངེ་འཛིན་ལ་སེམས་ཇི་སྲིད་
འདོད་ཀྱི་བར་དུ་བརྟན་པར་གནས་པ་ལ་བྱ་སྟེ། དེ་ཉིད་ལས། སློབ་མས་
བསྒྲིམས་ཏེ་བྱང་ཆུབ་ཀྱི། །སེམས་ཀྱིས་ཀུན་ཏུ་དག་པར་བྱ། །གང་ཚེ་
དམིགས་པ་རྣམས་ཀྱིས་ནི། །སློབ་མ་ནམ་ཡང་མི་གཡོ་བ། །དེ་ཚེ་ནམ་མཁའ་
ལྟ་བུར་ནི། །དྲི་མེད་ཀུན་ཏུ་དག་པ་ཡིན། །ཞེས་པའི་མཚན་མ་མ་བྱུང་གི་
བར་དུ་བསྒོམ་མོ། །བསྒོམ་ཚུལ་ནི། དེ་ཉིད་ལས། བྱང་ཆུབ་སེམས་དཔའ་
-
-



+
T
，
-
-
གསང་སྔགས་ཀྱི་སྒོ་ནས་བྱང་ཆུབ་སེམས་དཔའི་སྤྱད་པ་སྤྱོད་པ་མཚན་མ་་་་
མེད་པའི་ཏིང་ངེ་འཛིན་སྒྲུབ་པར་འདོད་པས་འདི་ལྟར་བསམ་པར་བྱའོ། །
ཅི་མཚན་མ་རྣམས་གང་ནས་འབྱུང༌། ཅི་བདག་གི་ལུས་སམ། བདག་གི་
སེམས་སམ། བདག་གི་ཡིད་ལས་བྱུང་། དེ་ལ་ལུས་ནི་ལས་ལས་སྐྱེས་པ་སྟེ།
རྩྭ་དང་ཤིང་དང་བོང་བ་ལྟ་བུ་ངོ་བོ་ཉིད་ཀྱིས་བྱ་བ་མེད་པ་བླུན་པའམ། ཕྱི་
རོལ་གྱི་རྣམ་པ་ལྟ་བུ་བཟོས་བྱས་པའི་གཟུགས་སུ་བརྟག་པར་བྱའོ། །ཇི་ལྟར་
བཟོས་བྱས་པའི་གཟུགས་དེ་ལ་མི་ཞིག་གིས་ཁྲོས་ཏེ། མེའམ་དུག་གམ་
མཚོན་ནམ་ཆུའམ་རྡོ་རྗེས་བཤིག་གམ་བསྲེགས་སམ་བཅད་ཀྱང་མི་དགའ་
བ་ཅུང་ཟད་ཀྱང་མེད་ལ། བཟའ་བའམ། བཏུང་བའམ། བཀྲུ་བའམ། བྱུག་
པའམ། སྤོས་སམ། ཕྲེང་བའམ། གོས་སམ། ཙན་དན་ནམ། ་ ག་བུར་
ལ་སོགས་པ་ལྷ་དང་མིའི་ཡོ་བྱད་རྣམ་པ་སྣ་ཚོགས་ཀྱིས་མཆོད་ཀྱང་མི་དེ་ལ་
དགའ་བར་འགྱུར་བ་ཡང་མེད་དོ། །དེ་ཅིའི་ཕྱིར་ཞེ་ན། གང་ངོ་བོ་ཉིད་ཀྱིས་
སྟོང་བའི་གཟུགས་དེ་ལ་རང་གི་ང་རྒྱལ་ཀུན་ནས་བསླང་བའི་ཕྱིན་ཅི་ལོག་་་་
གིས་ཡང་དག་པ་མ་ཡིན་པར་རྟོག་པ་ལས་བྱུང་བའི་མཆོད་པའམ། གནོད་
པར་བྱེད་པའི་མི་གང་ཡིན་པ་དེ་ནི་བྱིས་པའི་རང་བཞིན་ཅན་ནོ། །གསང་
བའི་བདག་པོ་དེ་ལྟར་ལུས་ལ་ལུས་ཀྱི་རྗེས་སུ་སོང་བའི་དྲན་པ་ངོ་བོ་ཉིད་་་་
ཀྱིས་སྟོང་བ་བསྒྲུབ་པར་བྱའོ། །གསང་བ་པའི་བདག་པོ་གཞན་ཡང་སེམས་
ནི་ངོ་བོ་ཉིད་མེད་པ་མཚན་མ་ཐམས་ཅད་དང་བྲལ་བ། ངོ་བོ་ཉིད་ཀྱིས་
སྟོང་པར་བསམ་པར་བྱའོ། །གསང་བ་པའི་བདག་པོ་སེམས་ལ་ནི་དུས་
གསུམ་མེད་དོ། །དུས་གསུམ་དང་བྲལ་བ་གང་ཡིན་པ་དེ་ནི་ངོ་བོ་ཉིད་ཀྱིས་
མཚན་མ་དང་བྲལ་བའོ་སྙམ་དུ་བསམ་པར་བྱའོ། །གསང་བ་པའི་བདག་པོ་
71
ཁ་



གཞན་ཡང་བྱིས་པ་སོ་སོའི་སྐྱེ་བོ་རྣམས་ཡིད་མཚན་མ་དང་བཅས་པས་རྟོག་
སྟེ། འདི་ནི་ཡང་དག་པ་མ་ཡིན་པའི་ཀུན་ཏུ་རྟོག་པའི་ཚིག་བླ་དྭགས་སོ། །
ཡང་དག་པ་མ་ཡིན་པ་དེ་ནི་མ་སྐྱེས་པའོ་ཞེས་བྱ་བར་ནི་རབ་ཏུ་མི་ཤེས་
སོ། །གསང་བ་པའི་བདག་པོ་བྱང་ཆུབ་སེམས་དཔའ་གསང་སྔགས་ཀྱི་སྒོ་
ནས་བྱང་ཆུབ་སེམས་དཔའི་སྤྱད་པ་སྤྱོད་པས་དེ་ལྟར་བསམ་ན་མཚན་མ་་་་
མེད་པའི་ཏིང་ངེ་འཛིན་ཐོབ་པར་འགྱུར་རོ། །གསང་བ་པའི་བདག་པོ་ནམ་
མཚན་མ་མེད་པའི་ཏིང་ངེ་འཛིན་ལ་གནས་པར་གྱུར་པ་དེའི་ཚེ། དེ་ལ་དེ་
བཞིན་གཤེགས་པའི་གསང་བའི་གསང་སྔགས་མངོན་དུ་ཕྱོགས་ཤིང་གཞོལ་
བར་འགྱུར་རོ། །ཞེས་གསུངས་པས་ལུས་དང༌། སེམས་ཚོགས་དྲུག་དང་། །
ཡིད་གཟུང་འཛིན་གྱི་རྣམ་པ་ཅན་གྱི་རྣམ་ཤེས་ཏེ། གསུམ་པོ་རིམ་པ་བཞིན་
དུ་སྒྱུ་མ་ལྟ་བུ་དོན་དམ་པར་སྐྱེ་བ་མེད་པར་ཐོས་བསམ་སྒོམ་གསུམ་གྱིས་་་་་
གོམས་པའི་སྒོ་ནས་མཚན་མེད་ཀྱི་ཏིང་ངེ་འཛིན་སྟོང་ཉིད་མངོན་དུ་བྱ་སྟེ།
དེ་ཉིད་ལས། དེ་བས་རྣམ་པ་ཐམས་ཅད་དུ། །སྟོང་ཉིད་རྟག་ཏུ་དྲན་པར་
བྱ། །ཞེས་གསུངས་ཤིང་། དེའི་ཕན་ཡོན་ཡང་། དེ་ཉིད་ལས། གང་ཚེ་མཚན་
མ་མེད་པ་ཡི། །ཏིང་འཛིན་ཇི་ལྟ་བ་རིག་པ། །དེ་ཚེ་སྔགས་པས་དངོས་གྲུབ་
ནི། །ཡིད་ལས་འབྱུང་བ་ཡང་དག་ཐོབ། །ཅེས་སོ། །མཚན་བཅས་ནི། དེ་
ཉིད་ལས། ཡི་གེ་དང་ནི་ཡི་གེ་སྦྱར། །དེ་བཞིན་གཞི་ལས་གཞིར་གྱུར་པ། །
ཤིན་ཏུ་བསྡམས་པས་ཡིད་ལ་ནི། །བཟླས་བརྗོད་འབུམ་ཕྲག་གཅིག་བྱའོ། །
ཡི་གེ་བྱང་ཆུབ་སེམས་ཡིན་ཏེ། །གཉིས་པ་སྒྲ་ཞེས་བྱ་བ་ཡིན། །གཞི་ནི་རང་
གི་ལྷ་བཞག་པ། །རང་གི་ལུས་ཀྱི་གནས་ལ་བྱ། །གཞི་གཉིས་པ་ནི་རྫོགས་
སངས་རྒྱས། །རྐང་གཉིས་མཆོག་ཏུ་ཤེས་པར་བྱ། །ཟླ་བའི་དཀྱིལ་འཁོར་
72



རྣམ་དག་པ། །སྔགས་པས་དེ་ལ་གནས་པར་བསམ། །ཡི་གེ་རྣམས་ནི་གོ་རིམ་
བཞིན། །དེ་ཡི་དབུས་སུ་ལེགས་པར་དགོད། །སླར་སྡུད་པ་ཡི་ཚིག་གིས་
ནོན། །སྲོག་དང་རྩོལ་བ་རྣམ་པར་སྦྱངས། །སྲོག་ཅེས་བྱ་བ་རླུང་དུ་བཤད། །
རྩོལ་བ་དྲན་པ་ཞེས་བྱ་སྟེ། །དེ་གཉིས་བསྡམས་པ་བྱས་ནས་སུ། །སྔོན་དུ་
བསྙེན་པ་ལེགས་པར་བྱ། །ཞེས་གསུངས་ཏེ། ཐོག་མར་བདག་དང་། གནས་
བསྲུང་བ་ལ་སོགས་པ་སྔོན་དུ་སོང་བའི་སྒོ་ནས། ཡི་གེ་དང་པོ་བྱང་ཆུབ་ཀྱི་
སེམས་སྟོང་པ་ཉིད་བསྒོམ། ཡི་གེ་གཉིས་པ་སྔགས་ཀྱི་སྒྲར་ལྡང་། གཞི་དང་
པོ་རང་གི་ལུས་སངས་རྒྱས་ཀྱི་སྐུར་བསྐྱེད་ལ་སྔགས་དང་ཕྱག་རྒྱ་ལ་སོགས་་་་
པས་བྱིན་གྱིས་བརླབ། གཞི་གཉིས་པ་མདུན་དུ་སངས་རྒྱས་ཀྱི་སྐུ་བསྐྱེད་
ནས་ཐུགས་ཀར་ཟླ་བའི་དཀྱིལ་འཁོར་གྱི་སྟེང་དུ་སྔགས་ཀྱི་ཕྲེང་བ་བཀོད་་་་
ནས་དེ་ལ་ཏིང་ངེ་འཛིན་བརྟན་པར་བྱེད་པའོ། །དེ་བཞིན་དུ་མཚན་བཅས་
མཚན་མེད་ཐུན་མོང་བའི་འཇུག་པ་ཡང་གསུངས་སོ། །དེ་ལྟར་ཕྱི་ནང་གི་
འཇུག་པའི་སྤྱོད་པ་ལེགས་པར་བྱས་ནས། སྦྱོར་བའི་སྤྱོད་པ་སྔོན་དུ་བསྙེན་
པའི་བཟླས་བརྗོད་ཀྱི་བྱ་བ་ལ་མཚན་བཅས་མཚན་མེད་གཉིས་ཀྱི་དང་པོ་ནི།
བཤད་མ་ཐག་པ་ལྟར་ཡན་ལག་བཞི་དང་ལྡན་པའི་སྒོ་ནས་སྲོག་རྩོལ་་་་
བསྡམས་ནས་གྲངས་ཀྱི་བསྙེན་པ་འབུམ་ཕྲག་གཅིག་བྱེད་པ་ནི། ཕྱིའི་བཟླས་
བརྗོད་དོ། །ནང་གི་ནི་རང་སངས་རྒྱས་ཤཱཀ་ཐུབ་ཀྱི་སྐུར་བསྐྱེད། རང་དང་
སངས་རྒྱས་གཉིས་མེད་དུ་བྱས་པའི་ཐུགས་ཀར་ཟླ་བ་ལ་སངས་རྒྱས་རྣམ་་་་
སྣང་བསྐྱེད། དེའི་ཐུགས་ཀར་ཟླ་བ་ལ་སྔགས་བཀོད་ནས་བཟླས་བརྗོད་བྱེད་
པ་སྟེ། དེ་ཉིད་ལས། དེ་ནས་སྙིང་པོ་དེ་དག་ལས་གང་ཡང་རུང་བ་ཞིག་
བཟུང་སྟེ། ཐེ་ཚོམ་མེད་པར་གྱུར་གྱི་བར་དུ་གཞི་བསྒྲུབ་པར་བྱའོ། །དེ་ནས་



སྙིང་པོ་སྙིང་གར་བཞག་ནས་ཡིད་བསྒྲུབ་པར་བྱ་སྟེ། ཤིན་ཏུ་རྣམ་པར་དག་
པ། དྲི་མ་མེད་པ། བརྟན་པ་རབ་ཏུ་མི་གཡོ་བ། རྣམ་པར་མི་རྟོག་པ་མེ་ལོང་
ལྟ་བུར་རབ་ཏུ་ཕྲ་བ་ལ་མངོན་དུ་བལྟ་ཞིང་རྟག་ཏུ་གོམས་པའི་སྦྱོར་བས་་་་་
རང་གི་ལུས་ལྷའི་ལུས་སུ་མཐོང་གི་བར་དུ་བྱའོ། །དེ་ནས། གཞི་གཉིས་པ་ནི།
ཡང་དག་པར་རྫོགས་པའི་སངས་རྒྱས་མེ་ལོང་གི་དཀྱིལ་འཁོར་དེ་ཉིད་ཀྱི་་་་་
ནང་ན་པདྨའི་སྙིང་པོ་ཆེན་པོ་ལ་བཞུགས་པ། ཕུག་ན་བཞུགས་པ་ལྟ་བུའི་
ཏིང་ངེ་འཛིན་ལ་སྙོམས་པར་ཞུགས་པའི་ཐོར་ཚུགས་དང་དབུ་རྒྱན་ཅན།
འོད་ཟེར་མཐའ་ཡས་པས་བསྐོར་བ། རྟོག་པ་དང་རྣམ་པར་རྟོག་པ་ཐམས་
ཅད་དང་བྲལ་བ། ནམ་མཁའ་བཞིན་གཟོད་མ་ནས་ཞི་བ་སྟེ། དེ་ལ་སྒྲ་
གནས་པར་བསམ་ཞིང་མཉམ་པར་བཞག་པས་བཟླས་བརྗོད་བྱ། ཞེས་སོ། །
གཉིས་པ་མཚན་མེད་ནི། རང་གི་ལྷ་ཆོས་ཀྱི་མཚན་ཉིད་མཚན་མ་མེད་པའི་
ཏིང་ངེ་འཛིན་གོམས་པའི་སྒོ་ནས་བཟླས་བརྗོད་སྒྲུབ་པ་ནི། སྔར་བཤད་
པ་རྣམས་མངོན་དུ་བྱས་ལ་ལྷའི་སྐུ་དང་བདག་གཉིས་སུ་མེད་པའི་ཁ་དོག་
ལ་སོགས་པའི་ངོ་བོ་ཉིད་ཀུན་བརྟགས་པར་སྣང་བ་ལ་ལེགས་པར་བརྟགས་
པས། ཇི་ལྟར་རྟོགས་པ་བཞིན་སེམས་རང་རིག་པ་ཙམ་རང་གི་ལྷའི་
གཟུགས་ཀྱི་སྐུའི་ངོ་བོ་དང་བྲལ་བ་སྣང་བ་མེད་པ་མངོན་དུ་བྱས་ནས་ཅི་་་་་
རིགས་པར་ཡིད་ཀྱིས་བཟླས་པ་བྱེད་པ་སྟེ། དེ་ཉིད་ལས། ཡིད་ཀྱིས་འཇིག་
རྟེན་འདས་ཤེས་བྱ། །སླར་སྡུད་ལ་སོགས་རྣམ་པར་སྤངས། །ལྷ་དང་གཅིག་
ཏུ་སྦྱོར་བ་དང་། །ཐ་དད་མ་ཡིན་འཛིན་པ་ཡི། །ཡིད་ཀྱིས་རང་བཞིན་
དབྱེར་མེད་བྱ། །གཞན་དུ་བྱ་བ་མ་ཡིན་ནོ། །ཞེས་སོ། །གཉིས་པ་སྦྱོར་བའི་
སྤྱོད་པ་བྱས་ཟིན་པའི་གསུམ་པ་དངོས་གྲུབ་སྒྲུབ་པའི་སྤྱོད་པ་ལ། ཕྱི་ནང་
1
，



གཉིས་ལས། ཕྱིའི་དངོས་གྲུབ་སྒྲུབ་པ་ནི། ཕྱིའི་དངོས་གྲུབ་སྒྲུབ་པའི་དཀྱིལ་
འཁོར་བྲིས། རལ་གྲི་ལ་སོགས་པའི་རྫས་བླངས་ནས་བཟླས་བརྗོད་བྱས་པས་
རྫས་དེ་འབར་བ་དང་། ལག་ཏུ་བླངས་པས་རིག་འཛིན་ལ་སོགས་པ་འགྲུབ།
ནང་གི་ནི། ནང་གི་རླུང་མེ་རླུང་ཆུ་སའི་དཀྱིལ་འཁོར་གོམས་པས་ནང་གི་
དངོས་གྲུབ་སེམས་ཙམ་ལ་རག་ལས་པ། མངོན་ཤེས་ལྔ་ལ་སོགས་པ་ལྔ་དང་།
ཞར་ལ་མཚན་བཅས་ཀྱི་དངོས་གྲུབ་འགྲུབ་སྟེ། བྱང་ཆུབ་སེམས་ཐོབ་གང་
ཡིན་ཏེ། །དངོས་གྲུབ་དེ་ལས་གཞན་ཅི་དགོས། །དེ་ལས་གཞན་དུའང་
དངོས་གྲུབ་ནི། །རྣམ་པ་དག་ནི་གང་འདོད་དེ། །སྤྱོད་པའི་རྗེས་སུ་འཇུག་པ་
དང་། །དེ་བཞིན་ས་ནི་ནོན་པ་དང་། །འཇིག་རྟེན་མངོན་ཤེས་ལྔར་འདོད་
དང་། །སངས་རྒྱས་ཉིད་དང་གང་གཞན་ནོ། །ཞེས་སོ། །ཚུལ་དེས་སྤྱོད་པའི་
རྒྱུད་གཞན་ལའང་ཅི་རིགས་པར་སྦྱར་བར་བྱའོ། །དེ་ལྟར་བྱ་བ་དང་སྤྱོད་
པའི་རྒྱུད་ཀྱི་མངོན་པར་རྟོགས་པའི་ཚུལ་འདི་ནི། བོད་ན་བྱ་སྤྱོད་ཀྱི་ལག་
ལེན་བྱེད་པ་མང་ཡང་རྣམ་གཞག་ཆགས་པ་ཉུང་བར་སྣང་བས་ཟུར་ཙམ་་་་
བཀོད་པ་ཡིན་ནོ། །
གསུམ་པ་རྣལ་འབྱོར་གྱི་རྒྱུད་ཀྱི་ནི། (ང) འབྲས་བུ་དང་། (ག）
འབྲས་བུ་དེ་ཐོབ་པའི་ཐབས་དང༌།( ཁ) ཐབས་དེ་ལ་འཇུག་པའི་སྒོ་དང༌།
(ཀ) འཇུག་ཏུ་རུང་བའི་གང་ཟག་དང་བཞིས་བསྡུས་པར་སློབ་དཔོན་ཀུན་
སྙིང་བཞེད་དེ། དེ་ཉིད་སྣང་བར། དེ་ལྟར་རྣམ་པར་སྣང་མཛད་དང་། རྣམ་
པར་སྣང་མཛད་ཆེན་པོ་བསྟན་པས་བདག་དང་གཞན་གྱི་དོན་ཕུན་སུམ་་་་་
ཚོགས་པའི་འབྲས་བུའི་མཚན་ཉིད་ཅན་བཅོམ་ལྡན་འདས་ཇི་ལྟར་ཐོབ་་་་་
པར་འགྱུར་རྣམ་པར་རྟོག་པ་ལ་ངོ་བོ་ཉིད་དེ་མངོན་སུམ་དུ་བྱ་བའི་ཕྱིར།



དེ་ནས་ཞེས་བྱ་བ་ལ་སོགས་པས་དེ་ཐོབ་པའི་ཐབས་སུ་རྒྱུད་གསུངས་པ་་་་་་
ཡིན་ནོ། །ཞེས་པ་དང་། དམ་ཚིག་དང་དབང་བསྐུར་བ་ཐོབ་པ་རྣམས་ཀྱིས་
ཐབས་དེར་འཇུག་པར་བྱའོ་ཞེས་བསྟན་པའི་ཕྱིར། ཞེས་སོགས་གསུངས་
པས། དེ་ལ་འཇུག་རིམ་ནས་བཤད་ན།
(ཀ)འཇུག་ཏུ་རུང་བའི་གང་ཟག་ནི། རྩེ་མོར། བསྐལ་པ་བརྒྱ་ཕྲག་
དག་ཏུ་ནི། །ཇི་སྟེ་མངོན་པར་བརྩོན་བྱས་ཀྱང་། །གང་ཟག་བཞི་ནི་འཇིག་
རྟེན་དུ། །བསྒྲུབས་ཀྱང་འགྲུབ་པ་ཉིད་མི་འགྱུར། །བྱང་ཆུབ་སེམས་ནི་མ་
བསྐྱེད་དང༌། །ཐེ་ཚོམ་ལྡན་པ་ཉིད་དང་ནི། །བཀའ་བཞིན་དུ་ནི་མི་བྱེད་
པ། །དད་པ་མེད་ཉིད་འགྲུབ་མི་འགྱུར། །ཞེས་གསུངས་པས། དད་པ་ཆེ་བ།
དམ་ཚིག་དང་སྡོམ་པ་བསྲུང་ནུས་པ། ཆོས་ལ་ཡིད་ཆེས་པ། བྱང་ཆུབ་ཏུ་
སེམས་བསྐྱེད་པ་དང་ལྡན་པའོ། །དེ་ལ་ཆ་མཉམ་པ་ལ་སྤྱོད་པའི་གང་ཟག་
ནི་དེ་བཞིན་གཤེགས་པའི། ཞེ་སྡང་ཤས་ཆེ་བ་ཁྲོ་བོའི། འདོད་ཆགས་ཤས་
ཆེ་བ་དེ་བཞིན་གཤེགས་པའི་རིགས་ཀྱིའམ་རྡོ་རྗེ་འཆང་གི། གཏི་མུག་ཤས་
ཆེ་བ་པདྨའི། སེར་སྣ་ཤས་ཆེ་བ་ནོར་བུའི་རིགས་ཀྱི་གང་ཟག་གོ །
(ཁ) གཉིས་པ་གང་ཟག་དེ་དག་གི་ཐབས་ལ་འཇུག་པའི་སྒོ་ནི། དབང་
བསྐུར་བ་དང་དམ་ཚིག་ཐོབ་པ་ཡིན་པས་སྔོན་དུ་བསྙེན་པ་ནས་གནང་བ་་་
ནོད་པའི་བར་སློབ་དཔོན་གྱི་ལས་ཀྱི་ཆོ་ག་དང༌། འཇུག་པར་གསོལ་བ་
གདབ་པ་ནས་ཞུགས་པ་སླར་བཏང་བ་ལ་སོགས་པའི་བར་གྱིས་སློབ་མ་
གཞུག་པ་ལ་སོགས་པའི་ཆོ་ག་གཉིས་ཀྱིས་རྒྱུད་སྨིན་པར་བྱེད་དེ། དེ་ཡང་
རང་རང་གི་རིགས་དང་མཐུན་པའི་དཀྱིལ་འཁོར་དུ་འཇུག་ཅིང་། རྒྱས་
འབྲིང་བསྡུས་ གསུམ་ལ་མོས་པའི་དབང་གིས་དཀྱིལ་འཁོར་རྒྱས་པ་དང་།
76



ཕྱག་རྒྱ་བཞི་བ་དང་། ཕྱག་རྒྱ་གཅིག་པ་ལ་སོགས་པའི་དཀྱིལ་འཁོར་དུ་
ཞུགས་ནས་དབང་ཐོབ་པར་བྱས་པའོ། །
（ག)གསུམ་པ་འབྲས་བུ་དེ་ཐོབ་པའི་ཐབས་ནི། ཇི་སྐད་དུ། དབང་
བསྐུར་བ་དང་དམ་ཚིག་ཐོབ་པས་བཟླས་བརྗོད་དང་སྒོམ་པ་བྱའོ། །ཞེས་
གསུངས་པས། ཐུན་མོང་གི་ཐབས་དང་། འདས་པའི་དངོས་གྲུབ་སྒྲུབ་བྱེད་
སེམས་ཅན་དབང་པོ་རབ་རྗེས་སུ་འཛིན་པའི་ཐབས་དང་། སྒོམ་པས་སྐྲག་
ཅིང་བྱ་བ་ལ་ཞེན་པ་ཅན་གྱི་དབང་པོ་དམན་པ་རྗེས་སུ་གཟུང་བའི་ཐབས་
དང་གསུམ་གྱི་དང་པོ་ནི། ཐབས་ཀྱི་གཙོ་བོ་དང་པོ་སྦྱོར་བ་དང༌། དཀྱིལ་
འཁོར་རྒྱལ་མཆོག་དང་། ལས་རྒྱལ་མཆོག་སྟེ་ཏིང་ངེ་འཛིན་གསུམ་ཡིན་ཏེ།
དེ་ཉིད་སྣང་བར། དེ་ལ་ཐབས་ཀྱི་དབྱེ་བ་བཤད་པར་བྱ་སྟེ། དེ་ལ་ཡང་ཏིང་
ངེ་འཛིན་ཉིད་ནི་དངོས་གྲུབ་ཐབས་ཡིན་ལ། ཞེས་པས་སོ། །ཏིང་ངེ་འཛིན་
གསུམ་སྒོམ་མི་ནུས་པའི་སློབ་མའི་དབང་དུ་བྱས་ནས་རྣལ་འབྱོར་དང་།
རྗེས་སུ་རྣལ་འབྱོར་དང་། ཤིན་ཏུ་རྣལ་འབྱོར་དང་། ཐམས་ཅད་རྣལ་
འབྱོར་རྣམས་བསྒོམ་སྟེ། དཔལ་མཆོག་འགྲེལ་པར། དེ་ལ་དེ་ཁོ་ན་ཉིད་རྣམ་
པ་ལྔ་བསྒོམས་པས། བདག་ཉིད་རང་གི་ལྷའི་ངོ་བོ་ཉིད་དུ་བསྐྱེད་པ་བསྒོམ་
པ་ནི་རྣལ་འབྱོར་ཞེས་བྱའོ། །ཡེ་ཤེས་སེམས་དཔའ་བཅུག་ནས་དེ་དང་ལྷན་
ཅིག་ཏུ་གྱུར་པར་ལྷག་པར་མོས་པ་ནི། རྗེས་སུ་རྣལ་འབྱོར་ཞེས་བྱའོ། །རྒྱུ་བ་
དང་མི་རྒྱུ་བ་ཐམས་ཅད་ཀྱི་ངོ་བོ་ཉིད་ཀྱི་རང་བཞིན་དུ་བདག་ཉིད་བསྒོམ་
པ་ནི་ཐམས་ཅད་ཀྱི་རྣལ་འབྱོར་ཞེས་བྱའོ། །རྣལ་འབྱོར་དང་རྗེས་སུ་རྣལ་
འབྱོར་དང་ ཐམས་ཅད་ཀྱི་རྣལ་འབྱོར་རྣམ་པར་བསྒོམས་པས་སེམས་རྩེ་
གཅིག་ཏུ་གྱུར་པ་གང་ཡིན་པ་དེ་ནི་ཤིན་ཏུ་རྣལ་འབྱོར་ཞེས་སོ། །སློབ་



དཔོན་གྱི་དབང་དུ་བྱས་ནས་རྣལ་འབྱོར་ཆེན་པོ་དང་རྣལ་འབྱོར་ཆེན་པོའི་
ཐུགས་ཀར་དཀྱིལ་འཁོར་བསྒོམ་པ་སྟེ། དེ་ཉིད་སྣང་བར། སློབ་མ་རྣམས་ཀྱི་
རྣལ་འབྱོར་དང་རྗེས་སུ་རྣལ་འབྱོར་བཤད་ནས། སློབ་དཔོན་རྣམས་ཀྱི་
དཀྱིལ་འཁོར་སྒྲུབ་པ་དང་རང་གི་ལྷ་སྒྲུབ་པའི་རྣལ་འབྱོར་ཆེན་པོའི་ཆོ་ག་་་་
བརྗོད་པར་བྱ་སྟེ། ཞེས་གསུངས་པའི་ཕྱིར་རོ། །དེ་རྣམས་ཀྱི་སྒོ་ནས་དངོས་
གྲུབ་རབ་འབྲིང་ཐ་གསུམ་སྒྲུབ་པའོ། །གཉིས་པ་ནི། རང་རང་གི་དམ་ཚིག་
ལ་གནས་པས་གཟུགས་བརྙན་དང་འདྲ་བ་ཉིད་དུ་རྟོགས་ནས། མཆོད་པ་
དང་། ཕྱག་རྒྱ་སྒྲུབ་པ་དང་། ངེས་པ་བསྐྱེད་ནས་བསྒྲུབས་པས་མཚན་
མ་ཐོབ་པ་དང་མངོན་ཤེས་བསྒྲུབས་ཏེ་སངས་རྒྱས་ལ་སོགས་པའི་ཆ་ལུགས་
འཛིན་པའི་བརྟུལ་ཞུགས་ཀྱིས་རིགས་ཐམས་ཅད་མཉེས་ཤིང་དབང་དུ་བྱས་
ནས་བསྒྲུབ་ལ། ལན་བདུན་དུ་བསྒྲུབས་ཀྱང་མ་གྲུབ་ན་ལྷ་གསད་པའི་ཆོ་ག་
བྱས་ནས་སྒྲུབ་པའོ། །གསུམ་པ་ནི། དཀྱིལ་འཁོར་མཐོང་བའི་དུས་ཀྱི་ངེས་
པ་དང་། སྔགས་བཟླས་པའི་གྲངས་དང་རས་རིས་དང་ཉེར་སྤྱོད་ལྔ་ལ་
སོགས་པའི་མཆོད་པ་དང༌། ཕྱག་རྒྱའི་མཆོད་པ་དང༌། སྐྱིལ་ཀྲུང་ལ་སོགས་
པའི་ངེས་པ་དང་ལྡན་པས་བཟླས་པ་བྱ་བ་ལ་ཚིག་དང་། རྡོ་རྗེའི་བཟླས་པ་
གཉིས་ལས། དང་པོ་ནི། རང་རིགས་ཀྱི་སྐྱིལ་ཀྲུང་བཅས། རང་དང་འདྲ་
བའི་ལྷ་མདུན་དུ་བསྒོམས། ལག་པ་གཡོན་པའི་ཁུ་ཚུར་གྱིས་ཆོས་གོས་
འཛིན་པའི་ཚུལ་གྱིས་ལྷའི་ཕྱག་མཚན་བླངས་ལ། གཡས་པས་རང་རིགས་ཀྱི་
ཕྲེང་བ་སྙིང་གར་བཟུང་སྟེ། དེ་བཞིན་གཤེགས་པའི་རིགས་ལ་སྒྲ་མེད། རྡོ་
རྗེའི་རིགས་ལ་འབྲུག་སྒྲ་ལྟ་བུ། པདྨའི་རིགས་ལ་ཕྲ་ཞིང་གསལ་བ། རིན་པོ་
ཆེའི་རིགས་ལ་ཤིན་ཏུ་གསལ་བར་བཟླས་ནས། རས་རིས་དང་རྫས་ལ་



སོགས་པའི་དངོས་གྲུབ་སྒྲུབ་བོ། །དེ་ཉིད་བསྡུས་པར། ལྕེ་རྩེ་ཤིན་ཏུ་མི་
བསྒུལ་ཞིང་། །སོ་དང་མཆུ་གཉིས་སྦྱར་བ་ནི། །རྟག་པ་ཐམས་ཅད་བསྒྲུབ་བྱ་
ཞིང་། །རྡོ་རྗེའི་ཚིག་ནི་སྒྲ་མེད་པའོ། །ཞེས་དང་། ཧཱུྃ་ཞེས་བྱ་བས་འབྲུག་སྒྲ་
བསྒྲགས། །ཞེས་སོགས་གསུངས་སོ། །གཉིས་པ་ལ་སློབ་དཔོན་སངས་རྒྱས་
གསང་བས་ཀུན་རྫོབ་དམིགས་པ་དང་བཅས་པ་དང་། དོན་དམ་ཤེས་རབ་
ཀྱི་ཕ་རོལ་ཏུ་ཕྱིན་པའི་རྣལ་འབྱོར་གཉིས་ཀྱི་དང་པོ་ནི། རང་རིགས་གང་
ཡིན་གྱི་ལྷར་བསྐྱེད། རིགས་དང་རྗེས་སུ་མཐུན་པའི་ཕྱག་རྒྱ་བཀོད། མདུན་
དུ་ཡང་དེ་ལྟ་བུ་གཅིག་བསམ་ནས་ཁ་དོག་དང་དབྱིབས་གསལ་བར་ཡུན་་་་་
རིང་དུ་བལྟ་ཞིང་། རིགས་དང་མཐུན་པར་བལྟས་པ་ཙམ་གྱིས་ཀུན་མཐུ་
མཐུན་པ་བཞིན་དུ་རྗེས་སུ་ཞེན་པར་བསམ་ལ། རིགས་དང་རྗེས་སུ་མཐུན་
པའི་བསམ་པ་རྗེས་སུ་དྲན་པར་བྱས་ཏེ་རླུང་ནང་དུ་བསྡུ་བའི་ཚུལ་གྱིས་
དབང་པོའི་ཚོགས་ནང་དུ་བསྡུས་ལ་བཟླས་བྱའི་སྙིང་པོའི་དོན་བསྒོམ་ཞིང་
ལྷ་གང་ཡིན་གྱི་སྙིང་པོ་བཟླ། ཡང་ཡིད་ཕྱིར་བཏང་ལ་མདུན་གྱི་ལྷ་ལ་བརྟག་
ཅིང་དབུགས་དབྱུང་བའི་མཐའི་བར་དུ་བཟླ་ཡང་རླུང་དང་ཡིད་ནང་དུ་་་་
བསྡུས་ནས་སྲོག་དང་དབང་པོ་བཀག་སྟེ། ཇི་སྲིད་འདོད་པར་རང་དང་ཐ་
དད་མེད་པའི་ལྷའི་གཟུགས་ལ་དམིགས་ཤིང་སྙིང་པོ་བཟླའོ། །དེ་ཉིད་ལས།
སྙིང་པོའམ་རིག་སྔགས་ཕྱག་རྒྱའམ་སྔགས། །བཟླས་བརྗོད་དོན་གྱིས་སྒྲུབ་པ་
ན། །བདག་གམ་ཡང་ན་སེམས་དཔའ་རུང་། །བསྒོམ་ན་དེ་བཞིན་འགྲུབ་
པར་འགྱུར། །ཞེས་སོ། །དེ་བཞིན་དུ་རྡོ་རྗེ་རྩེ་མོ་ལ་སོགས་པ་ལས་གསུངས་
པ་རྣམས་ཀྱང་ཤེས་པར་བྱའོ། །གཉིས་པ་ནི། སྔར་བཞིན་དུ་རང་དང་
མདུན་དུ་ལྷ་བསྐྱེད། རང་དང་ལྷ་དང་སྔགས་ཀྱི་ཡི་གེ་རྣམས་མ་སྐྱེས་པར་
འ9



སྒོམ་པའི་སྒོ་ནས་ཆོས་ ཐམས་ཅད་སྟོང་པ་ཉིད་དུ་བསྒོམས་ལ་ སེམས་ཀྱི་
གནས་སྲོག་རྩོལ་གཉིས་ནང་དུ་བཀག་སྟེ། གཟུགས་སོགས་གང་དུ་ཡང་
འཛིན་པ་མེད་པའི་སེམས་ཀྱིས་རང་དང་ལྷ་དང་སྔགས་ཀྱི་ཡི་གེ་རྣམས་ནམ་
མཁའ་དང་འདྲ་བར་ཡིད་ལ་བྱེད་ཅིང་། ནང་དུ་ཡིད་ལ་བརྗོད་པའི་མཚན་
ཉིད་ཀྱི་བཟླས་བརྗོད་རང་གི་ལྷའི་ཆོས་ཀྱི་སྐུ་ལ་མོས་བཞིན་དུ་བྱའོ། །
དབུགས་འབྱིན་པ་ན་སྣའི་ནང་ན་གནས་པའི་རླུང་ཕྲ་མོའི་རེག་པ་མྱོང་བར་
བྱས་ལ་ཕྱིར་བཏང་སྟེ། ཇི་ལྟར་མོས་པའི་མཚན་མ་དང་རང་དང་ལྷའི་སྐུ་
དྲན་པར་བྱས་ལ། ཡང་རིམ་གྱིས་སྲོག་ནང་དུ་བསྡུ་བའི་ཚུལ་དུ་དྲན་པ་དང་
སྲོག་ཏུ་བཅས་པའི་སེམས་ནམ་མཁའ་དང་མཉམ་པར་དམིགས་པའི་ཏིང་
ངེ་འཛིན་གྱིས་བཟུང་སྟེ་བཅིང་ཞིང་ནང་དུ་ཞི་བར་བྱས་ཏེ་སོ་སོར་སྣང་བ་
ཐམས་ཅད་དང་བྲལ་བར་བཟླས་བརྗོད་བྱའོ། །དེ་ཉིད་ལས། ཡི་གེ་ཨ་ལ་
འཇུག་པ་ཡི། །ཡི་གེ་ཐམས་ཅད་རྣམ་པར་བསྒོམ། །རང་གི་ཁ་ནས་གཞན་གྱི་
ཁར། །བསྒོམ་ན་དངོས་གྲུབ་ཐོབ་པར་འགྱུར། །ཞེས་རྣམ་རྟོག་དང་བཅས་
པའི་ཤེས་རབ་གཙོ་བོར་བསྟན་པ་དང་། བདག་དང་སྔགས་ཀྱི་ཡི་གེ་རྣམས་
བདག་མེད་པར་མོས་ཏེ་ནམ་མཁའ་དང་མཉམ་པར་དམིགས་ཏེ་གང་དུ་་་་
ཡང་མི་རྟོག་པའི་ངང་དུ་བཞག་ནས་ཡིད་ཀྱི་བཟླས་པ་བྱ་སྟེ། དེ་ཉིད་ལས།
ཤེས་རབ་ངེས་འབིགས་ཞེས་བྱ་བའི། །ཏིང་ངེ་འཛིན་ཞེས་གྲགས་པ་སྟེ། །དེ་
ཡི་ཕྱག་རྒྱ་བསྒྲུབ་པར་བྱ། །བསྒོམ་ན་མྱུར་དུ་འགྲུབ་པར་འགྱུར། །ཞེས་སོ། །
ཐབས་གསུམ་པོ་དེ་རྣམས་ ཀྱིས་ བསྒྲུབས་པའི་ གནས་ སྐབས་ཀྱི་འབྲས་བུ་
ནོར་གྱི་དངོས་གྲུབ་དང་མངོན་ཤེས་རིག་ འཛིན་ལ་སོགས་པ་ཐམས་ཅད་
ཀྱང་ཐབས་ཀྱི་ཁོངས་སུ་གཏོགས་ཏེ། གླེང་གཞི་མན་ཆད་ཀྱི་རྒྱུད་ཀྱི་བརྗོད་
80



བྱ་ཐམས་ཅད་ཐབས་ཀྱི་ཁོངས་སུ་གཏོགས་པར་བཤད་པའི་ཕྱིར་རོ། །
(ང)བཞི་པ་འབྲས་བུ་ནི། དོན་གཉིས་མཐར་ཐུག་པའི་སངས་རྒྱས་སྐུ་
བཞིའི་བདག་ཉིད་ཅན་དུ་གྲུབ་པའོ། །བཞི་པ་ལ། སྤྱོད་པ་བསྡུས་པའི་
འགྲེལ་པ་སློབ་དཔོན་ཤཱཀྱ་བཤེས་གཉེན་གྱིས་མཛད་པར། རྒྱལ་པོ་སྟོབས་
ཅན་སྙིང་པོ་ཡིས། །སྔོན་འགྲོ་འགྲེལ་པ་ཀུན་བརྗོད་དེ། །དོན་ནི་རྣམ་པ་
གསུམ་དུ་འདུས། །རྒྱུ་དང་ཐབས་དང་འབྲས་བུའོ། །རྒྱུ་ནི་ཐེག་ཆེན་རིགས་
ཅན་ཏེ། །དགེ་བའི་ཆོས་ཀྱིས་རྣམ་པར་བརྒྱན། །ཐབས་ནི་རྣམ་པ་གཉིས་
ཡིན་ཏེ། །དབང་བསྐུར་དེ་ཉིད་སྤྱོད་དང་བཅས། །འབྲས་བུ་སྐུ་གསུམ་ཐུན་
མོང་གྲུབ། །ཅེས་རྒྱུད་ཀྱི་དོན་ཐམས་ཅད་རྒྱུ་ཐབས་འབྲས་བུ་གསུམ་དུ་
འདུས་ལ། རྒྱུ་ནི་བརྒྱུད་རྒྱུ་རང་བཞིན་གྱི་རིགས་སེམས་ཅན་ཐམས་ཅད་ལ་
དབྱེར་མེད་པར་གནས་ཀྱང་། ཁྱད་པར་ཉེ་བའི་རྒྱུ་ཐེག་ཆེན་ལ་འཇུག་ཏུ་
རུང་བའི་གང་ཟག་སྐལ་བ་དམན་པ་དང་། མཆོག་གཉིས་ལས། དམན་པ་
ནི། ཀྱེ་རྡོ་རྗེ་ལས། དང་པོར་གསོ་སྦྱོང་སྦྱིན་པར་བྱ། །དེ་རྗེས་བསླབ་པའི་
གནས་བཅུ་སྦྱིན། །དེ་ལ་བྱེ་བྲག་སྨྲ་བ་བསྟན། །མདོ་སྡེ་པ་ཡང་དེ་བཞིན་
ནོ། །དེ་རྗེས་རྣལ་འབྱོར་སྤྱོད་པ་ཉིད། །དེ་ཡི་རྗེས་སུ་དབུ་མ་བསྟན། །སྔགས་
ཀྱི་རིམ་པ་ཀུན་ཤེས་ནས། །དེ་རྗེས་ཀྱེ་ཡི་རྡོ་རྗེ་བརྩམ། །ཞེས་པ་ལྟར་ཐེག་
པ་ལ་རིམ་གྱིས་བློ་སྦྱངས་ནས་གསང་སྔགས་ལ་འཇུག་རུང་དུ་བྱས་པ་དང༌།
མཆོག་སྔོན་བསགས་ཀྱི་བསོད་ནམས་ཀྱི་སྟོབས་དང་ལྡན་པ་རིམ་གྱིས་སྦྱང་
བ་ལ་མི་ལྟོས་པའི་གང་ཟག་གོ །ཐབས་ལ་བསྡུ་ན་སྨིན་གྲོལ་གཉིས་སུ་འདུ་
ཡང་། དབྱེ་ན། སྐལ་བཟང་རྡོ་རྗེས་མཛད་པའི་ཐེག་ཆེན་ལམ་རིམ་ལས།
སེམས་བསྐྱེད་སྡོམ་བླངས་དབང་ནོད་ཅིང་། །དེ་ཉིད་བསྲུང་དང་མཚན་



ཉིད་ཤེས། །སེམས་སྦྱང་སྤྱོད་པ་དག་པ་དང་། །ཆོ་ག་ལྔ་ཡི་མཚན་ཉིད་དོ། །
ཞེས་སྨིན་པར་བྱེད་པ་དབང་གི་ཆོ་ག སྨིན་པ་མི་ཉམས་པར་བྱེད་པ་དམ་
ཚིག་བསྲུང་བའི་ཆོ་ག མཚན་ཉིད་ཤེས་པར་བྱེད་པ་བསླབ་པའི་ཆོ་ག བྱང་
ཆུབ་འགྲུབ་པར་བྱེད་པ་སེམས་སྦྱང་བའི་ཆོ་ག དེ་མཐར་ཕྱིན་པའི་ཡན་
ལག་སྤྱོད་པ་དག་པའི་ཆོ་ག་དང་ལྔའི་དང་པོ་ནི། མཚན་ཉིད་དང་ལྡན་པའི་
སློབ་མས་སློབ་དཔོན་ལ་གསོལ་བ་བཏབ་པས། སློབ་དཔོན་གྱིས་སྔོན་དུ་
བསྙེན་པའི་ཆོ་ག ས་ཆོག སྟ་གོན། དཀྱིལ་འཁོར་སྒྲུབ་མཆོད་རྣམས་སྔོན་དུ་
སོང་བའི་སྒོ་ནས། དཀྱིལ་འཁོར་དུ་འཇུག་པའི་དང་པོར་སེམས་བསྐྱེད་ཅིང་
སྡོམ་པ་བླངས་ནས། དཀྱིལ་འཁོར་དུ་ཞུགས་ཤིང་རིམ་གྱིས་སམ། སྟབས་
གཅིག་དབང་བཞི་ཡོངས་སུ་རྫོགས་པར་ཐོབ་པས་རྒྱུད་དག་ཅིང་སྨིན་པར་
བྱས་པའོ། །གཉིས་པ་ནི། ཇོ་བོ་རྗེའི་དམ་ཚིག་བསྲུང་བ་ལས། དམ་
ཚིག་རྣམས་ཀྱང་གང་ཞེ་ན། རྟེན་དང་རྒྱུ་དང་རྩ་བ་དང་ངོ་བོ་དང་ངེས་
པའི་ཚིག་དང་དབྱེ་བ་དང་མིང་གི་རྣམ་གྲངས་དང་རྐང་གྲངས་དང་བརྡ་་་་
དང་བདུད་དང་དགྲ་དང་ཉམས་པའི་ཚད་དང་སྐོང་བ་དང་མ་ཉམས་པའི་
རྟགས་དང་བསྔོ་བགྲང་བྱ་བ་དང་བསྐང་བ་དང་བསྡུས་པའི་དམ་ཚིག་དང་
ཉམས་པའི་ཉེས་དམིགས་དང་མ་ཉམས་པའི་ཕན་ཡོན་དང་འབྲས་བུ་་་་
རྣམས་སོ། །ཞེས་གསུངས་པ་ལྟར། དམ་ཚིག་ལེགས་པར་བསྲུང་ཞིང་།
ཉམས་ན་སླར་གསོ་བའི་ཐབས་ལ་འབད་པའོ། །གསུམ་པ་ནི། བྱང་སེམས་
གསང་སྔགས་ཀྱི་སྒོ་ནས་སྤྱད་པ་སྤྱོད་པ་ལ་ཐེག་པ་གསུམ་ག་ལ་མཁས་་་་
དགོས་ཤིང་། ཁྱད་པར་སྔགས་ཀྱི་དྲང་དོན་ངེས་དོན་གྱི་དགོངས་པ་ལ་
མཁས་དགོས་ཏེ། མི་མཁས་ན་ཐུན་མོང་དང་མཆོག་གི་དངོས་གྲུབ་མི་
1
，
，
82



འགྲུབ་པའི་ཕྱིར་ཏེ་ལྷ་མོ་བཞིས་ཞུས་ལས། ཐུབ་པ་ཆེན་པོས་ཆོས་རྣམས་
ཀྱི། །ཕུང་པོ་བརྒྱད་ཁྲི་བཞི་སྟོང་དག །གང་གིས་དེ་ཉིད་མི་ཤེས་པ། །དེ་དག་
ཐམས་ཅད་འབྲས་བུ་མེད། །ཅེས་གསུངས་པས་དེ་ཁོ་ན་ཉིད་ཟུང་འཇུག་
གཉིས་སུ་མེད་པའི་དགོངས་པ་ལ་མཁས་པར་བསླབ་བོ། །བཞི་པ་ལ། སྐལ་
བཟང་རྡོ་རྗེས་ཡན་ལག་ལྔར་བཤད་དེ། ལམ་རྒྱུད་ལ་སྐྱེད་པ་དང་། དེའི་
ཡུལ་དང་། སྤང་བར་བྱ་བ་དང་། སྤོང་བའི་ཐབས་དང་། སྤངས་པའི་
འབྲས་བུ་དང་ལྔའི་དང་པོ་ལ། ལམ་དངོས་དང༌། དེའི་གྲོགས་དང་། ཉེ་
བའི་གྲོགས་གསུམ་གྱི་དང་པོ་ནི། བསྐྱེད་རྫོགས་གཉིས་ཏེ། སེམས་ཅན་སྐྱེ་
གནས་བཞི་ལས་སྐྱེ་བ་སྦྱོང་བྱེད་བསྐྱེད་རིམ་ལ། སློབ་དཔོན་དྲིལ་བུ་པས།
སེམས་ཅན་རྫུས་ཏེ་སྐྱེ་བ་བཞིན། །ས་བོན་མེད་པར་རྣམ་པར་བསྒོམ། །ཞེས་
པ་ལྟར་སྐད་ཅིག་གིས་བསྐྱེད་པ་རྫུས་སྐྱེས་སྦྱོང་བྱེད་དང་། ཉི་ཟླ་ས་བོན་
དང་བཅས་པ་ལས་བསྐྱེད་ཅིང་ཞུ་བ་གླུས་བསྐུལ་མེད་པ་སྒོང་སྐྱེས་སྦྱོང་བྱེད་
དང་། ཞུ་བ་གླུས་བསྐུལ་བས་བཞེངས་ཏེ་མངལ་ནས་ལྷ་སྤྲོ་བ་མངལ་སྐྱེས་
སྦྱོང་བྱེད་དང་། ཟླ་བ་དང་ས་བོན་ཙམ་ལས་བསྐྱེད་པ་དྲོད་གཤེར་སྐྱེས་སྦྱོང་
བྱེད་དེ། ངེས་བརྗོད་བླ་མར། མངལ་སྐྱེས་གླུ་ཡི་སྦྱོར་བ་ཡིས། །བསྒོམ་པ་
རྣམས་ནི་ཡོངས་སུ་བརྟག །སྒོང་སྐྱེས་གླུ་ནི་མེད་པ་སྟེ། །སྒྲ་དང་སྒྲ་མིན་
སྤངས་པའོ། །ཞེས་དང་། སྡོམ་འབྱུང་འགྲེལ་པར། དེ་ལ་ཟླ་བ་དང་ཉི་
མ་ལས་ས་བོན་དང་མཚན་མའི་རིམ་པས་རྫོགས་པའི་ལྷ་ནི་སྐྱེ་གནས་སྒོ་ང་
ལས་སྐྱེས་པའོ། །ཡབ་དང་ཡུམ་གྱི་རྡོ་རྗེ་དང་པདྨ་བསྲུབས་པས་ཞུ་བའི་བྱང་
ཆུབ་ཀྱི་སེམས་ལས་ཐོན་པ་ནི་སྐྱེ་གནས་མངལ་ལས་སྐྱེས་པའོ། །ཟླ་བ་དང་
ས་བོན་ཙམ་ལས་སྐྱེས་པ་ནི་སྐྱེ་གནས་དྲོད་གཤེར་ལས་སྐྱེས་པའོ། །ས་



བོན་ལ་སོགས་པ་དང་བྲལ་བས་སྐད་ཅིག་ལ་འོད་གསལ་ལས་སྐྱེས་པ་ནི་སྐྱེ་
གནས་རྫུས་ཏེ་སྐྱེས་པའོ། །ཞེས་སོ། །དུས་འཁོར་ནས། མུ་སྟེགས་པ་ཚངས་
པའི་སྒོ་ང་ཞེས་ཕྱི་འཇིག་རྟེན་ལས་འདོད་པ་དང་སྒོ་བསྟུན་ནས་གཞལ་ཡས་
ཁང་བསྐྱེད་པ་སྒོང་སྐྱེས་སྦྱོང་བྱེད་དུ་བཤད་དོ། །དེ་ལའང་ལྷ་རྐྱང་བ་བསྒོམ་
པ་དང༌། དཀྱིལ་འཁོར་གྱི་འཁོར་ལོ་བསྒོམ་པ་གཉིས། དེ་ལའང་བསྡུས་པ་
རྡོ་རྗེ་བཞིའི་ཆོ་ག་ལས་བསྐྱེད་པའམ། འབྲིང་བོ་གུར་ལ་སོགས་པ་ནས་
བཤད་པ་ལྟར་ཞུ་བ་ གླུས་བསྐུལ་མེད་པར་ཡན་ལག་དྲུག་ལྡན་དུ་བསྒོམ་
པའམ། རྒྱས་པ་ལ་གསང་འདུས་ནས་བཤད་པ་ལྟར་བསྙེན་སྒྲུབ་ཡན་ལག་
བཞིའམ། ཀུན་སྤྱོད་ནས་བཤད་པ་ལྟར་སྐུ་གསུམ་གྱི་ལྷག་མོས་གསུམ་མམ།
དུས་འཁོར་ནས་བཤད་པ་ལྟར་དཀྱིལ་འཁོར་རྒྱལ་མཆོག ལས་རྒྱལ་མཆོག
ཐིག་ལེའི་རྣལ་འབྱོར། ཕྲ་མོའི་རྣལ་འབྱོར་ཏེ། བསྙེན་སྒྲུབ་ཡན་ལག་
བཞིའམ། གཤིན་རྗེ་གཤེད་ནག་ནས་འབྱུང་བ་ལྟར། རྣལ་འབྱོར། རྗེས་སུ་
རྣལ་འབྱོར། ཤིན་ཏུ་རྣལ་འབྱོར། རྣལ་འབྱོར་ཆེན་པོ་སྟེ་རྣལ་འབྱོར་
བཞིའམ། རྡོ་རྗེ་རྩེ་མོའི་དགོངས་པ་དང༌། རྡོ་རྗེ་ཕྲེང་བའི་རྒྱུད་ལས་
གསུངས་པ་ལྟར་དང་པོ་སྦྱོར་བ། དཀྱིལ་འཁོར་རྒྱལ་མཆོག ལས་རྒྱལ་
མཆོག་སྟེ་ཏིང་ངེ་འཛིན་གསུམ་གྱིས་བསྐྱེད་པའི་ཆོ་ག སློབ་དཔོན་སོ་སོའི་
བཞེད་པས་དེ་རྣམས་རེ་རེའི་རྗེས་སུ་འབྲངས་ནས་མཛད་པ་དང་། གསང་
འདུས་ཀྱི་སྒྲུབ་ཐབས་ལུགས་གཉིས་ལྟ་བུ་ལ་དེ་རྣམས་ཐམས་ཅད་ཚང་བ་ལྟ་
བུ་སྟེ། སེམས་ཅན་སྐྱེ་བའི་རིམ་པ་བཞིན་སྦྱོང་ཞིང་། སངས་རྒྱས་ལམ་རིམ་
གྱིས་བགྲོད་དེ་འཚང་རྒྱ་བ་དང་མཐུན་པར་སེམས་བརྟན་པ་ཐོབ་ཀྱི་བར་དུ་
བསྒོམ་ཞིང་། བསྒོམས་པས་སྐྱོན་བཟླས་པ་བྱ་བ་ནི། སྡོམ་འབྱུང་ལས།



སྔགས་ཀྱི་ཚུལ་ནི་བཞི་པོ་ལ། །འདི་ནི་ངག་གི་བཟླས་པ་སྟེ། །ཞེས་པས་ངག་
གི་དང༌། གཟུགས་ཀྱི་དང་། རྣལ་འབྱོར་གྱི་དང་། རྡོ་རྗེའི་བཟླས་པ་དང་
བཞིའི་དང་པོ་ལ། ངེས་བརྗོད་བླ་མར། དམ་ཚིག་རྣམ་གསུམ་མཆོག་གི་
བཟླ། །སྤྲོ་དང་བསྡུ་བའི་སྦྱོར་བ་ཡི། །རྣམ་པར་བསྒོམ་པའི་བཟླས་པ་བྱ། །
ཞེས་བཤད་པ་ལྟར། སྤྲོ་བསྡུའི་བཟླས་པ། སྔགས་བགྲང་བའི་ཚེ་ན་ས་བོན་
ལས་ལྷ་སྤྲོས་དོན་བྱས་ས་བོན་ལ་བསྟིམ་པ་སྟེ་དམ་ཚིག་གི་བཟླས་པ་དང་་་་་་
གནད་གཅིག་གོ །སྔགས་ཕྲེང་རང་གི་རྡོ་རྗེ་ནས་ཡུམ་གྱི་པདྨར་ཞུགས་སྐུའི་
དབྱིབས་བརྒྱུད་ནས་ཡུམ་གྱི་ཞལ་ནས་རང་གི་ཞལ་དུ་ཞུགས་ནས་འཁོར་བ་
ལ་དམིགས་པ་གཏད་པ་ཁྱོགས་ཀྱི་བཟླས་པ་སྟེ། དེ་ལ་ལས་ཀྱི་བྱེ་བྲག་གིས་
བཞི་སྟེ། ཞི་བ་ལ་སྔགས་ཕྲེང་མགལ་མེའི་འཁོར་ལོ་ལྟ་བུ། རྒྱས་པ་ལ་སྒྲོའི་
ཆུན་པོ་ལྟ་བུ། དབང་ལ་ལྕགས་སྒྲོག་སྦྲེལ་བ་ལྟ་བུ། དྲག་པོ་ལ་ཐག་མདུང་
འཕེན་པའམ་ཐག་གུ་བསྒྲིལ་བ་ལྟ་བུའོ། །ཡང་སྔགས་ཕྲེང་སྔར་ལས་ལྡོག་
ནས་རང་གི་ཁ་ནས་ཡུམ་གྱི་ཞལ་དུ་ཞུགས་པ་སོགས་ནི་ཁྲོ་བོའི་བཟླས་པའོ། །
གཉིས་པ་ནི། ལྷའི་རྣམ་པ་ཙམ་རྗེས་སུ་དྲན་པའོ། །གསུམ་པ་ནི། དེ་
ཁོ་ན་ཉིད་ཙམ་རྗེས་སུ་སེམས་པའོ། །བཞི་པ་རླུང་འབྱུང་འཇུག་གནས་
གསུམ་ལ་དམིགས་པ་སྟེ། འདི་ལ་དབྱེ་ན་བཅུ་ཡོད་དོ། །སྲོག་རྩོལ་བཀག་པ་
ནི། འགོག་པའམ་ཡེ་ཤེས་ཀྱི་བཟླས་པ་སྟེ། འདི་དང་གོང་མ་གཉིས་རྫོགས་
རིམ་དུ་གཏོགས་སོ། །རྫོགས་རིམ་ལ། གསང་འདུས་དང་། དུས་འཁོར་
སོགས་ནས། སོ་སོར་སྡུད་དང་བསམ་གཏན་དང་། །སྲོག་རྩོལ་དེ་བཞིན་
འཛིན་པ་དང༌། །རྗེས་སུ་དྲན་དང་ཏིང་ངེ་འཛིན། །སྦྱོར་བ་ཡན་ལག་དྲུག་
ཏུ་འདོད། །ཅེས་ཡན་ལག་དྲུག་གམ། སྒྲོན་གསལ་ནས། སྔགས་དང་སེམས་
-
45



དང་ལུས་དང་ནི། །རྣམ་དག་དང་ནི་ཟུང་འཇུག་པ། །རིམ་པ་ལྔ་ཡི་བསྡུས་
པའི་དོན། །ཞེས་བཤད་པ་ལྟར་རིམ་ལྔའམ། དྲིལ་བུ་པའི་རིམ་པ་ལྔའམ།
གཞན་ཡང་གསང་བ་གྲུབ་པ་དང་ལྷན་ཅིག་སྐྱེས་གྲུབ་སོགས་རྒྱུད་ཀྱི་དོན་་་་་
ཕྱིན་ཅི་མ་ལོག་པར་སྟོན་པའི་མན་ངག་རྣམས་ནས་འབྱུང་བ་ལྟར་བསྒོམ་་་་
པའོ། །
གཉིས་པ་ལ། བར་ཆད་ཞི་བའི་ཕྱིར་གཏོར་མའི་ཆོ་ག ལྷ་མཉེས་ཤིང་
ལས་འགྲུབ་པ་སྦྱིན་སྲེག་གི་དང༌། དངོས་གྲུབ་མྱུར་བའི་ཕྱིར་རབ་གནས་ཀྱི་
དང་། ཚོགས་བསག་པའི་ཕྱིར་ཚ་ཚའི་དང་། དྲི་མ་སྦྱང་བའི་ཕྱིར་བུམ་པའི་
ཆོ་ག་དང་ལྔའི་དང་པོ་ལ། འབྱུང་པོ་སྤྱི་དང་སོ་སོའི་གཏོར་མ་གཉིས་སོ། །
གཉིས་པ་ལ། ཕྱི། ནང་། གསང་བ། དེ་ཁོ་ན་ཉིད་ཀྱི་སྦྱིན་སྲེག་བཞིའོ། །
གསུམ་པ་ལ། རྟེན་གསུམ་གྱི་དང་། གནས་ཀྱི་དང་། རྒྱན་གྱི་རབ་གནས་
དང་གསུམ་མོ། །བཞི་པ་ལ། ཆོ་ག་རྒྱས་བསྡུས་གཉིས་སམ། གསོན་གཤིན་གྱི་
དོན་གཉིས་སོ། །ལྔ་པ་ལ། དབང་དང་། ཁྲུས་དང༌། མཆོད་པའི་བུམ་པ་
གསུམ་མོ། །གསུམ་པ་ལ། སྒྲུབ་པའི་གནས་དང་། ཤིས་པའི་དུས་དང་།
མཚན་ཉིད་དང་ལྡན་པའི་གྲོགས་དང༌། གཞུང་དང་མཐུན་པའི་རྫས་དང༌།
ཆོས་མཐུན་གྱི་འཚོ་བའི་ཡོ་བྱད་དང་ལྔའོ། །བཞི་པ་ལ། མཆོད་རྫས་དང་།
སྔགས་རྫས་དང༌། སྒྲུབ་པའི་རྫས་སོ། །གཉིས་པ་ལ། འཇུག་པའི་དང་།
དམིགས་པའི་ཡུལ་གཉིས་ཀྱི་དང་པོ་ནི། སེམས་ཅན་ཐམས་ཅད་ཀྱི་དོན་དུ་
སངས་རྒྱས་ཐོབ་པར་བྱ་བའི་ཕྱིར་རོ། །གཉིས་པ་ནི། བསྐྱེད་རིམ་གྱི་ལྷ་དང་
ཡི་གེ་དང་ཕྱག་མཚན་ལ་སོགས་པ་ལ་དམིགས་ལ། རྫོགས་རིམ་གྱི་ནི་སྟོང་པ་
ཉིད་ཀྱི་རང་བཞིན་ལ་དམིགས་པ་མེད་པའི་ཚུལ་གྱིས་དམིགས་སོ། །གསུམ་
，



པ་ནི། སམྦུ་ཊར། རྣམ་རྟོག་མ་རིག་ཆེན་པོ་སྟེ། །འཁོར་བའི་རྒྱ་མཚོར་ལྟུང་
བྱེད་ཡིན། །ཞེས་བཤད་པས། རྣམ་པར་རྟོག་པ་ནི་སྤང་བར་བྱ་བ་ཡིན་ལ།
དེ་ལ་ཐ་མལ་དུ་འཛིན་པའི་དང་། ལྷ་ལ་སོགས་པ་བཟང་པོར་ཞེན་པའི་
རྟོག་པ་གཉིས་སོ། །བཞི་པ་ནི། ངན་རྟོག་ནི་བསྐྱེད་རིམ་གྱིས་སྤོང་ལ།
བཟང་རྟོག་ནི་རྫོགས་རིམ་རྣམ་པར་མི་རྟོག་པ་བསྒོམས་པས་སྤོང་ངོ་། །ལྔ་
པ་ནི། ཐུན་མོང་བ་མངོན་ཤེས་ལ་སོགས་པ་དང་། ཐུན་མོང་མ་ཡིན་པ་ཕྱག་
ཆེན་གྱི་དངོས་གྲུབ་ཐོབ་པའོ། །ལྔ་པ་ལ། ཐ་མལ་པའི་དང་། རིག་པ་བརྟུལ་
ཞུགས་ཀྱི་སྤྱོད་པ་གཉིས་ཀྱི་དང་པོ་ལ། བྱ་བ་རྣམས་ལ་ལྷའི་རྣམ་པར་བྱ་
བའི་དང་། གནས་སྐབས་སུ་བྱ་བའི་སྤྱོད་པ་གཉིས་ཀྱི་དང་པོ་ནི། འདུས་
པར། སྐུ་ཡི་རྡོ་རྗེ་ཁ་ཟས་ལ། །མདོ་འདོན་ཆོ་གའི་བྱ་བ་ལ། །རྟག་པར་རྡོ་རྗེ་
ཆོས་སུ་བྱ། །ཞེས་པ་ལྟར་ལས་དང་བྱ་བ་གང་ཡིན་དེ་དང་རྗེས་སུ་མཐུན་
པའི་རྣམ་པར་བྱེད་པའོ། །གཉིས་པ་ནི། ཁྲུས་བྱེད་པ། ཕྱག་འཚལ་པ།
མཎྜལ་འབུལ་བ། བསྐོར་བ་བྱེད་པ་ལ་སོགས་པའི་དགེ་བའི་བྱ་བ་ཕྱོགས་
མེད་དུ་བྱེད་པའོ། །གཉིས་པ་ལ། སྤྲོས་བཅས་དང་། སྤྲོས་མེད་དང་། ཤིན་
ཏུ་སྤྲོས་མེད་ཀྱི་སྤྱོད་པ་དང་གསུམ་གྱི་དང་པོ་ནི། དེ་བཞིན་གཤེགས་པ་དང་
རྡོ་རྗེ་འཆང་བ་དབུགས་དབྱུང་བ་ཇི་སྐད་དུ་བསྟན་པའི་ཚོགས་ཀྱི་དཀྱིལ་་་་
འཁོར་དུ་བརྡ་དང་བརྡ་ལན་དང་། གར་དང་གར་ལན་ལ་སོགས་ཀྱིས་
དེ་བཞིན་གཤེགས་པའི་རོལ་པ་ལ་རྒྱས་པར་རོལ་ཞིང་ཏིང་ངེ་འཛིན་བརྟན་
པར་བྱེད་པའོ། །གཉིས་པ་ནི། ཧ་ཅང་སྤྲོས་པ་མི་ཆེ་བར་ཏིང་ངེ་འཛིན་གྱིས་
རྟག་ཏུ་ཁྱབ་པ་ལས། དགོས་པའི་དབང་གིས་འགའ་ཞིག་ལ་རོལ་བའོ། །
གསུམ་པ་ནི། འདུ་འཛི་ཐམས་ཅད་སྤངས་ནས་བསམ་གཏན་གྱི་ཟས་དང་
87



གནས་པ་འབའ་ཞིག་གིས་ཡེ་ཤེས་ཀྱི་ཕྱག་རྒྱ་དང་སྙོམས་པར་འཇུག་པ་ལ་་་
གོམས་པར་བྱེད་པ་བྷུ་སུ་ཀུའི་སྤྱོད་པ་སྟེ། དེ་གསུམ་གང་རུང་གིས་རྡོ་རྗེ་
འཆང་ཉིད་དུ་འགྱུར་རོ། །གསུམ་པ་ནི། མི་འཕྲོག་པའི་ཡོན་ཏན་སྟོབས་
བཅུ་ལ་སོགས་པ་དང་ལྡན་པའི་སྐུ་བཞི་ཡེ་ཤེས་ལྔའི་བདག་ཉིད་རྡོ་རྗེ་འཆང་
ཆེན་པོ་ཉིད་གྲུབ་པའོ། །བཞི་པ་ནི། ཇོ་བོ་རྗེའི་དམ་ཚིག་ཐམས་ཅད་
བསྡུས་པ་ལས། ཐུན་མོང་གི་རྩ་བའི་ལྟུང་བ་བཞི་ཕ་རོལ་ཏུ་ཕྱིན་པའི་རྩ་
བའི་ལྟུང་བ་བཅུ་གཉིས་དང་། ཀྲྀ་ཡའི་རྒྱུད་ཀྱི་རྩ་བའི་ལྟུང་བ་སུམ་ཅུ་དང༌།
སྤྱོད་པའི་རྒྱུད་ཀྱི་རྩ་བའི་ལྟུང་བ་བཅུ་བཞི་དང་། རྣལ་འབྱོར་གྱི་རྒྱུད་ཀྱི་རྩ་
བའི་ལྟུང་བ་བཅུ་བཞི་དང༌། རྣལ་འབྱོར་ཆེན་པོའི་རྒྱུད་ཀྱི་རྩ་བའི་ལྟུང་བ་
བཅུ་བཞི་དང་། ཡང་ལྔ་དང་། ཡང་བཞི་དང་། རྩ་བའི་ལྟུང་བ་བདུན་ཅུ་
ཐམ་པའོ། །ཞེས་གསུངས་ཏེ། དེ་ལ་བྱ་བའི་རྒྱུད་ཀྱི་ལྟུང་བ་སུམ་ཅུ་ནི་འདི་
ཡིན་ཞེས་བྱ་བ་གསུངས་པའི་གསལ་ཁ་མ་མཐོང་ལ། ལེགས་པར་གྲུབ་པའི་
རྒྱུད་ལས། རིགས་སྔགས་ཀྱི་ནི་འདུལ་བ་ལས། །དངོས་གྲུབ་མྱུར་དུ་ཐོབ་
འགྱུར་བའི། །གསང་སྔགས་ཟློས་པའི་གདུལ་བ་བཤད། །སྒྲུབ་པས་གསང་
སྔགས་ཐམས་ཅད་དང༌། །ལྷ་རྣམས་དག་ནི་ཐམས་ཅད་དང་། །ཟློས་པ་
བདག་ཉིད་ཆེན་པོ་ལ། །མཁས་པས་ཞེ་སྡང་མི་བྱའོ། །མཁས་པས་གསང་
སྔགས་ཆོ་ག་དང༌། །གསང་སྔགས་རང་བཟོ་མི་བྱ་ཞིང་། །རང་བཞིན་ངན་
པའི་མི་དག་ལ། །བརྙས་པར་ཡང་ནི་མི་བྱའོ། །བླ་མ་དཀྱིལ་འཁོར་སྟོན་པ་
དང་། །སྤྱོད་པ་ངན་པར་གྱུར་ན་ཡང་། །ངག་གམ་ཡང་ན་ཡིད་ཀྱིས་སུ། །
ནམ་ཡང་སྨད་པར་མི་བྱའོ། །མཁས་པས་རིག་སྔགས་དག་ལ་ནི། །ཁྲོས་ནས་
མནན་དང་བཅིང་བ་དང་། །གཅད་པ་དང་ནི་ཚར་གཅད་དང་། །དྲག་སྤྱོད་
88



དེ་དང་དེ་མི་བྱ། །གཞན་གྱིས་རྗེས་སུ་མ་གནང་བར། །གསང་སྔགས་གཟུང་
བར་མི་བྱ་སྟེ། །བསྙེན་བཀུར་མ་བྱས་པ་ལ་ཡང་། །ཆོ་ག་ཤེས་པས་སྔགས་མི་
སྦྱིན། །རྒྱུད་ཤེས་མཁས་པས་གསང་སྔགས་དང་། །ཕྱག་རྒྱ་ཆོ་ག་ཞིབ་མོ་
དང་། །རྒྱུད་དང་དཀྱིལ་འཁོར་བཤད་པ་དག །དཀྱིལ་འཁོར་མ་ཞུགས་ལ་
མི་སྦྱིན། །མཚོན་ཆ་འདྲ་བ་ཐམས་ཅད་དང༌། །དེ་བཞིན་སེམས་ཅན་འདྲ་བ་
དང༌། །ཕྱག་རྒྱ་སྣ་ཚོགས་འདྲ་བ་དང་། །བཟའ་བར་མི་བྱ་འགོང་མི་བྱ། །
སྒྲུབ་པ་པོ་ནི་བློ་ཅན་གྱི། །སྨན་རྣམས་སྨད་པར་མི་བྱ་སྟེ། །མི་གཙང་བས་
ཀྱང་རེག་མི་བྱ། །རྐང་པས་ཀྱང་ནི་མི་འགོང་ངོ༌། །ཐེག་པ་ཆེན་པོ་པ་དག་
དང་། །ཤེས་རབ་ཅན་གྱིས་བརྩད་མི་བྱ། །བྱང་ཆུབ་སེམས་དཔའི་མཐུ་ཆེན་
དག །ཐོས་ནས་སུན་ཡང་མི་དབྱུང་ངོ༌། །སྔགས་ཀྱི་སྒྲུབ་པ་པོ་དག་དང་། །
ལྷན་ཅིག་ནམ་ཡང་འགྲན་མི་བྱ། །ཉེས་པ་ཆུང་ངུ་དག་ལ་ནི། །ཁྲོས་ནས་
དྲག་ཤུལ་སྤྱད་མི་བྱ། །ཟློས་པ་ཆོ་ག་ལ་གནས་པ། །གླུ་གར་རྩེད་མོ་མི་བྱ་སྟེ། །
མཛེས་པར་བྱ་ཕྱིར་ཕྲེང་བ་དང་། །ཁ་དོག་བཅང་བར་མི་བྱའོ། །འགོང་བ་
དང་ནི་མཆོང་བ་དང་། །རྒྱུག་པ་དང་ནི་ཚབ་ཧྲལ་དང༌། །ལུས་ལས་བྱུང་
བའི་གནས་ངན་ལེན། །ཐམས་ཅད་ཡོངས་སུ་སྤང་བར་བྱ། །བདེན་པའི་
ཆོས་ལ་གནས་པ་ཡིས། །ལོག་པ་གཏུམ་དང་འགྱུར་དང་རྩུབ། །དབྱེན་གྱི་
ཚིག་ཀྱང་སྤང་བ་དང་། །དོན་མེད་གཏམ་ཡང་མི་བྱའོ། །མུ་སྟེགས་ཅན་དང་
གནས་པ་དང་། །རྩོད་པ་དག་ཀྱང་མི་བྱ་ཞིང་། །གདོལ་པ་ལ་སོགས་རིགས་
ངན་དང་། །གསང་སྔགས་ཟློས་པ་སྨྲ་མི་བྱ། །བློ་ཅན་བཟླས་བརྗོད་བྱེད་པ་
ན། །སྔགས་གཡོག་གཅིག་པུ་མ་གཏོགས་པར། །གཞན་དང་ལྷན་ཅིག་དགོས་
མེད་པར། །འགའ་དང་ཡང་ནི་མི་གནས་བྱ། །འབྲུ་མར་དག་གིས་ལུས་མི་
་་
-



བསྐུ། །ཏིལ་ཡང་བཟའ་བར་མི་བྱའོ། །ལ་ཕུག་སྒོག་པ་ཚྭ་དག་དང་། །ཆང་
སྐྱུར་རྣམ་པ་ཐ་དད་དང་། །ཅུང་ལེན་དང་ནི་སྲན་རིལ་དང༌། །དེ་བཞིན་མ་
ཤའི་སྲན་མ་དང་། །ཏིལ་གྱི་ཅུང་ལེན་ལ་དུ་དག །དངོས་གྲུབ་འདོད་པས་
རྣམ་པར་སྤང་། །ལོག་འདྲེན་དག་གི་ཟས་ཀུན་དང་། །གཏོར་མའི་ཁ་ཟས་
ཐམས་ཅད་དང་། །ཀྲྀ་ས་ར་དང་འོ་ཐུག་དང་། །གསང་སྔགས་ཟློས་པས་
རྣམ་པར་སྤང༌། །ཤིང་རྟ་ལ་སོགས་ཞོན་པ་དང་། །པདྨ་ལ་སོགས་བརྫི་མི་
བྱ། །ཁ་ཟས་ལྷག་མ་བོར་བ་ལ། །རྐང་པས་ཀྱང་ནི་རེག་མི་བྱ། །སྒེག་པའི་ཆོ་
ག་ཐམས་ཅད་དང་། །ལྷམ་དང་གདུགས་དག་འཆང་བ་དང་། །ལུས་ཀྱི་བྱ་
བྱེད་ཐམས་ཅད་དག །གསང་སྔགས་ཟློས་པས་རྣམ་པར་སྤང་། །རྐང་པས་
རྐང་པ་ཉེད་པ་དང་། །ལག་པས་ལག་པ་མཉེ་མི་བྱ། །བཤང་གཅི་དག་ནི་
ཆུར་མི་དོར། །དེ་དང་ཉེ་བར་དོར་མི་བྱ། །སྙིམ་པ་ཁོ་ནར་མི་བཟའ་སྟེ། །
འཁར་བའི་སྣོད་དུ་བཟའ་མི་བྱ། །ལོ་མའི་རྒྱབ་ཏུའང་བཟའ་མི་བྱ། །མཁས་
པས་ཆགས་པའི་ཟས་མི་བཟའ། །ཁྲི་རྣམས་དང་ནི་ཁྲིའུ་དག་ལ། །སྒྲུབ་པ་བློ་
ལྡན་མི་གཙང་བ། །གཞན་དང་ཉལ་བར་མི་བྱ་སྟེ། །གན་རྐྱལ་ཁ་སྦུབ་ཏུ་
ཡང་མིན། །ཡང་དང་ཡང་དུ་མི་བཟའ་སྟེ། །ཧ་ཅང་ཆུང་དང་ཆེར་མི་
བཟའ། །མི་བཟའ་བར་ཡང་མི་བྱ་ལ། །གང་དག་དོགས་པའང་མི་བཟའོ། །
ངོ་མཚར་རྣམས་ལ་དགའ་མི་བྱ། །ལྟད་མོ་ཀུན་ལ་མི་ལྟ་ཞིང་། །བུད་མེད་
ཀུན་ལ་འཇོལ་ཉོག་ལ། །ཞེན་པའི་སེམས་ཀྱིས་ཆགས་མི་བྱ། །སྔགས་ཟློས་ཆོ་
ག་ལ་གནས་པས། །ལུས་དང་ངག་དང་ཡིད་ཀྱིས་ཀྱང་། །ཟས་དང་དེ་བཞིན་
སྤྱོད་པ་ལ། །མ་བསྡམས་པར་ནི་ཡོངས་མི་བྱ། །སྔགས་ཟློས་ཁྱིམ་པ་མཁས་པ་
ཡིས། །ཁ་དོག་བསྒྱུར་བའི་གོས་མི་བགོ །དེ་བཞིན་རྙིང་དང་དྲི་མ་ཅན། །



གོས་གཅིག་པར་ནི་ཡོངས་མི་བྱ། །བདག་ལ་སྨད་པར་མི་བྱ་ཞིང་། །རང་ལ་
མི་དགར་མི་བྱ་སྟེ། །སྐྱོ་བར་ཡང་ནི་མ་གྱུར་དང་། །ནད་ཀྱིས་འགོང་བར་མི་
བྱ་འོ། །བཀའ་ལན་སྩལ་བ་མ་གཏོགས་པ། །བདག་གིས་གསང་སྔགས་
གཏང་མི་བྱ། །གཏི་མུག་བློས་ནི་མི་སྨད་ཅིང་། །སྒྲིམ་པ་ལྷོད་པར་མི་བྱའོ། །
ཡིད་ནི་གཞན་དུ་མ་གྱུར་དང་། །བསམ་པ་མང་པོ་མ་ཡིན་དང་། །མི་གཙང་
ཆགས་པའི་སེམས་མེད་པར། །ཟློས་པ་པོས་ནི་གསང་སྔགས་འདོན། །གདོན་
གྱི་ལས་རྣམས་མི་བྱ་ཞིང་། །བསྲུང་དང་སླར་ལྡོག་མི་བྱའོ། །རང་གི་སྔགས་
སམ་གཞན་གྱིས་ཀྱང་། །ཟློས་པས་དུག་གི་ལས་མི་བྱ། །སྒྲུབ་ལ་དགོས་པ་མ་
གཏོགས་པར། །གསང་སྔགས་གཞན་དུ་སྤྱད་མི་བྱ། །འགྲན་པ་དང་ནི་སད་
ཕྱིར་ཡང་། །བདག་གིས་གསང་སྔགས་མི་སྦྱོར་རོ། །ཞེས་བྱ་བ་ལ་སོགས་པ་
གསུངས་པ་རྣམས་ཡིན་ནམ། །འོན་ཏེ་གཞན་ཡིན་དཔྱད་པར་བྱའོ། །སྤྱོད་
པའི་རྒྱུད་ཀྱི་རྩ་ལྟུང་ནི། རྣམ་སྣང་མངོན་བྱང་ལས། གསང་པའི་བདག་པོ།
དེར་བྱང་ཆུབ་སེམས་དཔས་སྲོག་གཅོད་པ་དང་ཞེས་པ་ནས། ལོག་པར་ལྟ་
བ་ལས་སླར་ལྡོག་པར་བྱའོ་ཞེས་པའི་བར་མི་དགེ་བ་བཅུ་སྤང་བར་གསུངས་
པ་ལ། འོ་ན་དེ་མུ་སྟེགས་དང་ཉན་ཐོས་ཀྱིས་ཀྱང་བསྲུང་བས་ཁྱད་ཅི་ཡོད་
ཞུས་པས། ཉན་རང་གི་ཐབས་ཤེས་རབ་དང་མི་ལྡན། འཇིག་རྟེན་མུ་སྟེགས་
པས་དངོས་པོ་ལ་ཞེན་ཅིང་གཞན་གྱི་རྐྱེན་གྱིས་འགྲོལ། བྱང་སེམས་ཐབས་
ཤེས་རབ་དང་ལྡན་པས་ཆོས་ཐམས་ཅད་མཉམ་པ་ཉིད་ཀྱི་སྒོ་ནས་གཞན་གྱི་
དྲིང་མི་འཇོག་པས་ཁྱད་ཡོད་ལ། འོ་ན་མི་དགེ་བ་བཅུས་སྡོམ་པ་ཉམས་ཤིང་
རྩ་བ་ཆད་ན། བྱང་སེམས་ཁྱིམ་པ་རྒྱལ་སྲིད་འཛིན་ཡང་ལྟུང་བར་མི་འགྱུར་
བ་ཇི་ལྟར་ཡིན་ཞུས་པས། ཁྱིམ་པས་ཐབས་མཁས་པའི་སྒོ་ནས་རྩ་བ་བཞི།



ལོག་ལྟ་དང་ལྔ་སྤང་ཞིང་། འདུས་བྱས་ཀྱི་ཚུལ་ཁྲིམས་ལ་ཐབས་ཤེས་རབ་
ཀྱིས་ཟིན་པའི་སྒོ་ནས་སྤྱོད་པས། འདུས་མ་བྱས་པའི་ཚུལ་ཁྲིམས་ཀྱིས་རྒྱུ་རྩ་
བ་བཞི་བསྲུང་སྟེ། དེ་ཉིད་ལས། ལྟུང་བའི་རྩ་བ་བཞི་ནི་སྲོག་གི་ཕྱིར་ཡང་
ཡོངས་སུ་ཉམས་པར་མི་བྱའོ། །བཞི་གང་ཞེ་ན། འདི་ལྟ་སྟེ། དམ་པའི་ཆོས་
སྤོང་བ་དང་། བྱང་ཆུབ་ཀྱི་སེམས་གཏོང་བ་དང་། སེར་སྣ་བྱེད་པ་དང་།
སེམས་ཅན་ལ་གནོད་པ་བྱེད་པའོ། །དེ་ཅིའི་ཕྱིར་ཞེ་ན། འདི་དག་ནི་ཐབས་
དང་ཤེས་རབ་ཏུ་མི་ལྡན་པ་རང་བཞིན་གྱིས་ཉོན་མོངས་པ་ཅན་ཏེ་སླར་
གསོར་མི་རུང་བའོ། །ཞེས་གསུངས་པས་རབ་བྱུང་ལ་མི་དགེ་བ་བཅུས་སྡོམ་
པ་ཉམས་ཤིང་རྩ་བ་ནས་ཆད་པར་བཤད་པས། རྩ་ལྟུང་བཅུར་འགྱུར་ལ།
ཁྱིམ་པའི་ལྔ་ནི་མཚན་ཉིད་མཐུན་པའི་ ཕྱིར་རབ་བྱུང་གི་བཅུའི་ནང་དུ་
འདུས་ལ། གཉི་གའི་ཐུན་མོང་གི་བཞི་སྟེ་རྩ་ལྟུང་བཅུ་བཞི་ཡིན་ནོ། །རྣལ་
འབྱོར་རྒྱུད་ཀྱི་རྩ་ལྟུང་ནི། རྡོ་རྗེ་རྩེ་མོ་ལས། སངས་རྒྱས་ཆོས་དང་དགེ་
འདུན་ཏེ། །དཀོན་མཆོག་གསུམ་ལ་སྐྱབས་སུ་སོང་། །འདི་ནི་སངས་རྒྱས་
རིགས་དགའ་བའི། །དམ་ཚིག་བརྟན་པར་གྱུར་པའོ། །རྡོ་རྗེ་དྲིལ་བུ་ཕྱག་རྒྱ་
ཡང་། །བློ་ཆེན་གྱིས་ནི་གཟུང་བར་བགྱི། །བྱང་ཆུབ་སེམས་གང་དེ་རྡོ་རྗེ། །
ཤེས་རབ་དྲིལ་བུ་ཞེས་བཤད་དོ། །སློབ་དཔོན་དག་ཀྱང་གཟུང་བར་བྱ། །བླ་
མ་སངས་རྒྱས་ཀུན་དང་མཉམ། །འདི་ནི་རྡོ་རྗེའི་རིགས་དག་པའི། །སྡོམ་པ་
དམ་ཚིག་ཡིན་པར་གསུངས། །རིན་ཆེན་རིགས་མཆོག་ཆེན་པོ་ལ། །ཉིན་
དང་མཚན་མོ་ལན་གསུམ་དུ། །ཟང་ཟིང་མི་འཇིགས་ཆོས་དང་བྱམས། །
སྦྱིན་པ་རྣམ་བཞི་རྟག་ཏུ་སྦྱིན། །ཕྱི་དང་གསང་བ་ཐེག་པ་གསུམ། །དམ་ཆོས་
ཁྱོད་ཀྱིས་གཟུང་བར་བྱ། །འདི་ནི་པདྨའི་རིགས་དག་པའི། །དམ་ཚིག་སྡོམ་
92



པ་ཡིན་པར་གསུངས། །ལས་ཀྱི་རིགས་མཆོག་ཆེན་པོ་ལ། །སྡོམ་པ་ཐམས་
ཅད་ལྡན་པར་ནི། །ཡང་དག་ཉིད་དུ་གཟུང་བར་བགྱི། །མཆོད་པའི་ལས་
ཀྱང་ཅི་ནུས་བྱ། །དེ་ལས་གཞན་པ་བཅུ་བཞི་ནི། །ཕས་ཕམ་པར་ནི་རབ་ཏུ་
བཤད། །སྤང་ཞིང་དོར་བར་མི་བྱ་སྟེ། །རྩ་བའི་ལྟུང་བ་ཞེས་བཤད་དོ། །ཉིན་
དང་མཚན་མོ་ལན་གསུམ་དུ། །ཉིན་རེ་བཞིན་དུ་བཟླ་བར་བྱ། །གང་ཚེ་
ཉམས་འགྱུར་རྣལ་འབྱོར་པ། །ཁ་ན་མ་ཐོ་སྦོམ་པོར་འགྱུར། །ཁྱོད་ཀྱི་སྲོག་
ཆགས་གསད་མི་བྱ། །མ་བྱིན་པར་ཡང་མི་བླང་ངོ་། །འདོད་ལ་ལོག་པར་མི་
སྤྱད་ཅིང་། །བརྫུན་དུ་སྨྲ་བར་མི་བྱའོ། །ཕུང་ཁྲོལ་ཀུན་གྱི་རྩ་བ་ཡི། །ཆང་ནི་
རྣམ་པར་སྤང་བར་བྱ། །སེམས་ཅན་གདུལ་ཕྱིར་མ་གཏོགས་པ། །བྱ་བ་མ་
ཡིན་ཐམས་ཅད་སྤང་། །དམ་པ་ཉེ་བར་བསྟེན་བྱ་ཞིང་། །རྣལ་འབྱོར་པ་
རྣམས་བསྙེན་བཀུར་བྱ། །ལུས་ཀྱི་ལས་ནི་རྣམ་གསུམ་དང༌། །ངག་གི་རྣམ་པ་
བཞི་རྣམས་དང༌། །ཡིད་ཀྱི་རྣམ་པ་གསུམ་དག་ནི། །ཅི་ནུས་པར་ནི་རྗེས་སུ་
སྐྱོངས། །ཐེག་པ་དམན་ལ་འདོད་མི་བྱ། །སེམས་ཅན་དོན་ལ་རྒྱབ་ཕྱོགས་
མིན། །འཁོར་བ་དག་ཀྱང་སྤང་མི་བྱ། །རྟག་ཏུ་མྱ་ངན་འདས་མི་ཆགས། །ལྷ་
དང་ལྷ་མིན་གསང་བ་པ། །ཁྱོད་ཀྱིས་བརྙས་པར་མི་བྱ་ཞིང་། །ཕྱག་རྒྱ་
བཞོན་པ་མཚོན་ཆ་དང་། །མཚན་མ་འགོམ་པར་མི་བྱའོ། །འདི་དག་དམ་
ཚིག་ཡིན་པར་བཤད། །ཅེས་གསུངས་པའི་དོན་ལ། བླ་མ་གོང་མ་ཁ་ཅིག དེ་
ལས་གཞན་པ་ཞེས་པའི་ཚིག་ལ་བརྟེན་ནས། སྲོག་གཅོད་པ་ནས་མཚན་མ་
འགོམ་པའི་བར་བཅུ་བཞི་རྩ་བའི་ལྟུང་བར་བཞེད་མོད་ཀྱི། སློབ་དཔོན་
ཀུན་དགའ་སྙིང་པོས་རིགས་ལྔའི་སྡོམ་པ་ལ་བཞེད་པ་འདྲ་སྟེ། དེ་ཉིད་སྣང་
བར། དེ་བཞིན་གཤེགས་པ་ཐམས་ཅད་ཀྱི་ཚུལ་ཁྲིམས་ནི། ཇི་ལྟར་དུས་
93



གསུམ་མགོན་པོ་རྣམས། །བྱང་ཆུབ་ཏུ་ནི་ངེས་མཛད་པ། །ཞེས་བྱ་བ་ལ་
སོགས་པ་ཕས་ཕམ་པ་བཅུ་བཞི་ལས་ལྡོག་པའི་མཚན་ཉིད་ཅན་ནོ། །ཞེས་
གསུངས་པའི་ཕྱིར་དང༌། དཔལ་མཆོག་ལས། རྡོ་རྗེ་དྲིལ་བུ་ཕྱག་རྒྱ་རྣམས། །
ནམ་ཡང་དོར་བར་མི་བྱའོ། །ཞེས་པའི་འགྲེལ་པར། ཕྱག་རྒྱ་ལ་སོགས་པ་
འདི་དག་གིས་ཅི་ཞིག་བྱ་ཞེས་བྱ་བས། འདི་ཡོངས་སུ་སྤངས་ན་ཕམ་པར་
འགྱུར་རོ། །ཞེས་གསུངས་པས་དཔྱད་པར་བྱའོ། །རྣལ་འབྱོར་བླ་མེད་ཀྱི་རྩ་
ལྟུང་བཅུ་བཞི་ནི་གྲགས་པ་ཆེ་བས་མ་བྲིས་ལ། ལྟུང་བ་སྦོམ་པོ་དང་། ཡན་
ལག་གི་ལྟུང་བ་ལ་སོགས་པ་མཐའ་ཡས་པ་ཞིག་ཡོད་དེ་སོ་སོའི་གཞུང་་་་་
ཤེས་པར་བྱའོ། །ལྔ་པ་ནི། ཡེ་ཤེས་རྡོ་རྗེ་ཀུན་ལས་བཏུས་པའི་རྒྱུད་ལས།
བཙུན་མོའི་འཁོར་གྱི་དབུས་སུ་འཁོར་ལོས་བསྒྱུར་བའི་གཟུགས་ཀྱི་བདེ་བ་
ཆེན་པོའི་ཏིང་ངེ་འཛིན་གྱིས་བཙུན་མོའི་བྷ་ག་ལ་ཡང་དག་པར་བཞུགས་ཏེ་
འཇིག་རྟེན་གྱི་སྤྱོད་པ་དང་འགལ་བ་རྨད་དུ་བྱུང་བའི་རྡོ་རྗེའི་ཚིག་གི་་་
མཐའ་དྲུག་གང་གིས་རབ་ཏུ་སྤྱད་དེ་སྒྲུབ་པར་བྱེད་པ་ནི། རྣལ་འབྱོར་ཆེན་
པོའི་རྒྱུད་ལ་བཞུགས་སོ། །རིག་པའི་ལྷ་མོ་རྣམས་དང་ལྷན་ཅིག་དཀྱིལ་
འཁོར་གྱི་འཁོར་ལོ་ལ་དགོད་པ་དང་། དེ་ལས་བྱུང་བའི་བྱེད་པ་དང་ལས་
དང་སྒྲུབ་པ་ལ་སོགས་པ་དེ་ཁོ་ན་ཉིད་རྣམ་པ་བཅུ་རབ་ཏུ་སྤྱད་དེ་སྒྲུབ་པར་
བྱེད་པ་ནི་གཉི་གའི་རྒྱུད་ལ་བཞུགས་སོ། །ལས་ཀྱི་བྱ་བ་སྣ་ཚོགས་རྒྱ་ཆེན་
པོ་བྱ་བའི་རྒྱུད་ཀྱི་ཕྱག་རྒྱུ་དམིགས་པའི་མཚན་ཉིད་རབ་ཏུ་སྤྱད་པས་བསྒྲུབ་
པར་བྱ་བ་དང་སྒྲུབ་པར་བྱེད་པ་ནི་སྤྱོད་པའི་རྒྱུད་ལ་བཞུགས་སོ། །འཇིགས་
པར་དམིགས་ཤིང་ཤིན་ཏུ་གཙང་སྦྲ་བྱེད་པ་དང་། ཡེ་ཤེས་སེམས་དཔའ་
བདེ་བ་དམ་པ་མེད་པ་དང་། བདག་ཉིད་ལྷའི་སྙེམས་པ་མེད་པ་དང་། རྨད་
--



དུ་བྱུང་བའི་སྤྱོད་ཡུལ་མ་ཡིན་པ་དང་། སྐྱོན་གྱི་རྒྱུའི་རྟོག་པས་རབ་ཏུ་སྤྱོད་
པས་སྒྲུབ་པར་བྱེད་པ་ནི་བྱ་བའི་རྒྱུད་ལ་བཞུགས་སོ། །སྔགས་དང་སྨན་དང་
སྦྱིན་སྲེག་དང་། ཕྱེ་མ་དང་མིག་སྨན་དང་རྐང་མགྱོགས་ལ་སོགས་པ་དངོས་
གྲུབ་ཆེན་པོ་བརྒྱད་རབ་ཏུ་སྤྱོད་པ་སྒྲུབ་པར་བྱེད་པ་ནི་རྟོག་པའི་རྒྱུད་ལ་་་་་་
བཞུགས་སོ། །ཞེས་གསུངས་པའི་དོན་གཞུང་གི་རིམ་པ་ལྟར་བསྟན་ན།
བཙུན་མོའི་འཁོར་གྱི་དབུས་སུ་མ་རྒྱུད་ལྟར་ན་ཧེ་རུ་ཀའི་གཟུགས་སམ། ཕ་
རྒྱུད་ལྟར་ན་འཁོར་ལོས་བསྒྱུར་བའི་གཟུགས་ཀྱིས་ཡབ་ཡུམ་སྙོམས་པར་
ཞུགས་པའི་བདེ་བ་ཆེན་པོའི་ཏིང་ངེ་འཛིན་གྱིས། གྲོང་ཁྱེར་ན་ཕྱུག་པོ་
གནས་ཞེས་པ་ལྟར། བཙུན་མོའི་བྷ་ག་དེ་ཆོས་འབྱུང་གི་ནང་གི་གཞལ་ཡས་
ཁང་དུ་བཞུགས་ཏེ་ཆོས་འཇིག་རྟེན་གྱི་སྤྱོད་པ་དང་འགལ་བ། མ་དང་སྲིང་
མོ་བུ་མོ་ལ། །བརྟེན་ན་མྱུར་དུ་འགྲུབ་པར་འགྱུར། །ཞེས་སོགས་ཤིན་ཏུ་སྨད་
པའི་བྱ་བ་བྱེད་པས་རྨད་དུ་བྱུང་བའི་རྡོ་རྗེའི་ཚིག་གི་དོན། དགོངས་པ་དང་
དགོངས་མིན། དྲང་དོན་དང་ངེས་དོན། སྒྲ་ཇི་བཞིན་པ་དང་ཇི་བཞིན་པ་
མ་ཡིན་པ་སྟེ་མཐའ་དྲུག་གང་གིས་རབ་ཏུ་སྤྱད་དེ་སྒྲུབ་པར་བྱེད་པ་ནི་རྣལ་
འབྱོར་ཆེན་པོའོ། །རིག་པའི་ལྷ་མོ་སྟེ་གསང་བའི་མཆོད་པ་དང་། གཡོག་
མོའི་གཙོ་མོ་ལ་སོགས་པ་དང་ལྷན་ཅིག་དཀྱིལ་འཁོར་གྱི་འཁོར་ལོ་ལ་དགོད་
པ་དང་། དེ་ལས་བྱུང་བའི་བྱེད་པ་ཏིང་ངེ་འཛིན་དང་སྔགས་དང་ཕྱག་རྒྱ་
དང་། ལས་སློབ་དཔོན་གྱིས་ལས་དང་སློབ་མ་འཇུག་པ་ལ་སོགས་པ་དང་།
སྒྲུབ་པ་ནོར་གྱི་དངོས་གྲུབ་སྒྲུབ་པ་ལ་སོགས་སམ། ཡང་ན་དེ་ལས་བྱུང་བའི་
ལས་ཀྱི་དངོས་གྲུབ་སྒྲུབ་པ་རྣམས། དེ་ཁོ་ན་ཉིད་བཅུ་སྤྱད་དེ་སྒྲུབ་པར་བྱེད་
པ་སྟེ། དེ་ལ་དེ་ཉིད་བཅུ་ནི། དེ་ཉིད་སྣང་བ་ལས། དེ་ཁོ་ན་ཉིད་ནི་རྣམ་པ་
95



བཅུ་སྟེ། བཅུ་གང་ཞེ་ན། འདི་ལྟ་སྟེ། དཀྱིལ་འཁོར་དང་། སྔགས་དང་།
ཕྱག་རྒྱ་དང་། བདག་དང་གནས་ལ་སོགས་པ་བསྲུང་བ་དང་། ལྷ་རྣམས་
སྤྱན་དྲང་བའི་ཆོ་ག་དང་། བཟླས་བརྗོད་དང་། བསྒོམ་པ་དང་། ཕྱི་དང་
ནང་གི་བདག་ཉིད་ཅན་གྱི་སྦྱིན་སྲེག་དང་། ཉེ་བར་བསྡུ་བ་དང་། གཤེགས་
སུ་གསོལ་བའོ། །ཞེས་པའི་དོན། དཀྱིལ་འཁོར་ནི་གཟུགས་ཅན་དང་
གཟུགས་ཅན་མ་ཡིན་པ་གཉིས་དང་། ཕྱི་དང་ནང་གི་སྔགས་དང་ལྷ་རྣམས་
ལ་རྒྱས་འདེབས་པའི་ཕྱག་རྒྱ་བཞི་དང་། བདག་དང་གནས་དང་རྣལ་
འབྱོར་བསྲུང་བ་དང་། ཡེ་ཤེས་པ་རྣམས་བསྡུ་བ་སྤྱན་དྲང་བ་དང་། རྡོ་རྗེའི་
ཚིག་གི་དང་ཡིད་ཀྱི་བཟླས་པ་དང་། ཏིང་ངེ་འཛིན་གསུམ་ལ་སོགས་པའི་
བསྒོམ་པ་དང་། དཀྱིལ་འཁོར་མཆོད་པ་ལ་སོགས་པའི་དོན་དུ་སྦྱིན་སྲེག་
དང་། ཕྱག་རྒྱ་དགྲོལ་བ་ཉེ་བར་བསྡུ་བ་དང༌། མཆོད་ནས་གཤེགས་སུ་
གསོལ་བ་སྟེ་བཅུ་ཡིན་ལ། དེ་ལ་འབྲས་བུ་དང་རྒྱུ་དང་དོན་དམ་པའི་དབྱེ་
བས་གསུམ་སྟེ། ནོར་གྱི་དངོས་གྲུབ་ལ་སོགས་པ་འབྲས་བུའི་དང་། དེ་ཐོབ་
པའི་ཐབས་རྒྱུའི་དང་། དོན་དམ་པར་རྒྱུ་འབྲས་ཀྱི་དངོས་པོ་མེད་པའི་ངོ་བོ་
ཉིད་དོན་དམ་པའི་དེ་ཁོ་ཉིད་དོ། །ཡང་ཐབས་ཤེས་རབ་ཀྱི་དབྱེ་བས་གཉིས་
ཏེ། ཇི་སྐད་བཤད་པའི་དབྱེ་བ་བཅུ་པོ་དེ་དག་ལ་སྤྱོད་པ་ཐབས་ཀྱིས་ཕྱེ་བ་
སྟེ་ཀུན་རྫོབ་ཀྱི་དེ་ཁོ་ན་ཉིད་དང་། བཅུ་པོ་དེ་དག་དོན་དམ་པའི་བསྒོམ་པ་
ཤེས་རབ་ཀྱིས་ཕྱེ་བས་ཏེ་དོན་དམ་པའི་དེ་ཁོ་ན་ཉིད་དོ། །གཉི་གའི་རྒྱུད་
ཅེས་བྱ་བ་ནི་སྤྱིར་སྤྱོད་པའི་རྒྱུད་ལ་གྲགས་ཀྱང་། འདིར་རྣལ་འབྱོར་གྱི་རྒྱུད་
ལ་ནང་ཏིང་ངེ་འཛིན་གྱི་རྣལ་འབྱོར་དང་ཕྱིའི་བྱ་བས་ཀྱང་ཏིང་ངེ་འཛིན་
གྱི་ཡན་ལག་ཏུ་གྱུར་པས་གཉི་གའི་རྒྱུད་དུ་ཤདྡྷཱ་ཀ་ར་ཝརྨས་བཤད་དོ། །
96



མཚན་མ་དང་བཅས་པའི་ཆོ་གས་ལས་ཀྱི་བྱ་བ་སྣ་ཚོགས་རྒྱ་ཆེན་པོ་ཕྱག་རྒྱ་
དམིགས་པའི་མཚན་ཉིད་ལ་སོགས་པ་བྱ་རྒྱུད་དང་མཐུན་པར་སྒྲུབ་ཅིང་་་་་་
མཚན་མ་མེད་པའི་རྣལ་འབྱོར་གྱིས་རྣལ་འབྱོར་གྱི་རྒྱུད་དང་མཐུན་པར་་་་་
སྒྲུབ་པ་ནི་སྤྱོད་པའི་རྒྱུད་དོ། །ཤིན་ཏུ་འཇིགས་པར་ལྟ་ཞིང་གཙང་སྦྲ་བྱེད་
པ་ནི། ཟབ་མོའི་དོན་ལ་འཇིགས་པར་ལྟ་ཞིང་ཤིན་ཏུ་གཙང་སྦྲ་བྱེད་པའོ། །
ཡེ་ཤེས་སེམས་དཔའི་བདེ་བ་དམ་པ་མེད་པ་དང་། བདག་ཉིད་ལྷའི་སྙེམས་
པ་མེད་པ་ནི་ཞེས་པའི་དོན། བདག་ལྷར་བསྐྱེད་པ་དང་། དེ་ལ་ཡེ་ཤེས་
སེམས་དཔའ་གཞུག་པ་མེད་པ་དོན་ལ་ཡང་གསལ་ཞིང་། བླ་མ་གོང་མ་
རྣམས་ཀྱང་གསུངས་ལ། དགྲ་ནག་གི་འགྲེལ་པ་དང༌། གུར་གྱི་འགྲེལ་པ་ལ་
སོགས་ལས་ཀྱང་བཤད་མོད་ཀྱི། སློབ་དཔོན་སངས་རྒྱས་གསང་བས་བསམ་
གཏན་ཕྱི་མའི་འགྲེལ་པར། དཔལ་རྟོག་པ་བསྡུས་པ་ལས་ནི། ཆོས་བདག་
མེད་པ་གོམས་པར་བྱ་བ་དང་། ལྷའི་རྣལ་འབྱོར་གཞུང་རབ་ཏུ་མང་པོས་
བསྟན་པས་འདིར་མ་བྲིས་སོ། །དེ་བས་ན་དེ་ལ་སོགས་པའི་རྒྱུད་ལས། ཇི་
ལྟར་སྲིད་པའི་ལྷའི་གཟུགས་དང་། གསང་སྔགས་ཀྱི་སྒྲའི་བསམ་གཏན་དུ་
བྱས་པ་ཉིད་ཀྱི་བཟླས་བརྗོད་གསུངས་སོ། །གང་དག་ཏུ་གདུལ་བྱའི་
དབང་གིས་མ་བཤད་པ་དེ་དག་ནི་རྒྱུད་ཐམས་ཅད་ཀྱི་ཆོ་ག་བསྡུས་པའི་རྒྱུད་
འཕགས་པ་དཔུང་བཟང་དང་། དཔལ་རྟོག་པ་བསྡུས་པ་ལ་སོགས་པ་ལས་
གསུངས་སོ་ཞེས་རྟོག་པ་བསྡུས་པ་དང་། རྣམ་སྣང་མངོན་བྱང་དང་ཕྱག་
རྡོར་དབང་བསྐུར་བའི་རྒྱུད་ལ་སོགས་པ་ཤེས་བྱེད་དུ་བྱས་ཤིང༌། ལྷའི་རྣལ་
འབྱོར་ཡང་ལྷ་དྲུག་གི་སྒོ་ནས་བདག་ལྷར་བསྐྱེད་པ་ལ་བཤད་ཅིང་། དེས་
མཛད་པའི་རྣམ་འཇོམས་འགྲེལ་པར་ཡང་དེ་དང་འདྲ་བར་བཤད་ལ། སློབ་



དཔོན་བྱང་ཆུབ་མཆོག་གིས་མཛད་པའི་ལེགས་པར་གྲུབ་པའི་རྒྱུད་ཀྱི་སྒྲུབ་
ཐབས་བསྡུས་པ་ལས། བྱ་བའི་རྒྱུད་ལས་ལྷ་སྒྲུབ་པའི་རྣལ་འབྱོར་གྱི་རིམ་པ་
མ་བསྟན་ཏོ་སྙམ་དུ་བསམ་པར་མི་བྱ་སྟེ། བཅོམ་ལྡན་འདས་ཀྱིས་ཕལ་ཆེར་
མ་བསྟན་ཀྱང་། ཕྱག་ན་རྡོ་རྗེ་དབང་བསྐུར་བ་དང་། དེ་ཁོ་ན་ཉིད་བཅུ་ལ་
འཇུག་པ་དག་ལས་གཙོ་བོར་བསྟན་ཏོ། །གཅིག་ཏུ་དངོས་གྲུབ་ཐམས་ཅད་
ནི་གསང་སྔགས་ཀྱི་ལྷ་དང་དེ་ཁོ་ན་ཉིད་ལ་རག་ལུས་པ་ཡིན་ལ། དེ་དག་
རྣམ་པར་ཉམས་ན་ཞི་བ་ལ་སོགས་པའི་ལས་རྣམས་འགྲུབ་པར་མི་འགྱུར་་་་་
བས། བླ་མས་བཤད་པ་དང་། རྒྱུད་ཀྱི་ཁྱད་པར་ཅུང་ཟད་དཔྱད་པ་ལས་
ཁོང་དུ་ཆུད་པར་བྱའོ། །དེ་ལྟར་རིམ་པ་འདིས་ལྷ་ཉིད་ཀྱི་སྐུ་བསྐྱེད་པར་
བྱའོ་ཞེས་བདག་བསྐྱེད་བཤད་ཅིང་། སློབ་དཔོན་དེ་གཉིས་ཀྱིས་ཡེ་ཤེས་
གཞུག་པ་ནི་མ་གསུངས་སོ། །སློབ་དཔོན་ཀླུ་སྒྲུབ་ཀྱིས་མཛད་པའི་ཕྱག་སྟོང་
གི་གཟུངས་ཀྱི་སྒྲུབ་ཐབས་ལ། བདག་བསྐྱེད་ཡེ་ཤེས་གཞུག་པ་དབང་བསྐུར་
བ་དང་བཅས་པ་གསུངས་ཤིང༌། སློབ་དཔོན་པད་མས་མཛད་པའི་ཐུགས་
རྗེ་ཆེན་པོའི་སྒྲུབ་ཐབས་དང་། དགེ་སློང་མ་དཔལ་མོས་མཛད་པའི་བཅུ་
གཅིག་ཞལ་གྱི་གཟུངས་ཀྱི་སྒྲུབ་ཐབས་དང་། ཙནྡྲ་གོ་མིས་མཛད་ཟེར་བའི་
གདུགས་དཀར་གྱི་སྒྲུབ་ཐབས་དང༌། ཤཱནྟི་པ་དང་ཛེ་ཏཱ་རིས་མཛད་པའི་གྲ་
ལྔའི་སྒྲུབ་ཐབས་དང་། ཇོ་བོ་རྗེས་མཛད་པའི་གཙུག་ཏོར་དྲི་མེད་ཀྱི་སྒྲུབ་
ཐབས་དང་། གཞན་ཡང་སྒྲུབ་ཐབས་རྒྱ་མཚོ་དང་། ཕྱེད་དང་ཉིས་བརྒྱ་བ་
དང༌། བརྒྱ་རྩ་བ་ལ་སོགས་པ་རྣམས་སུ་བྱ་རྒྱུད་ལ་བརྟེན་པ་རྣམས་ལའང་།
བདག་བསྐྱེད་དང་ཡེ་ཤེས་དགུག་པ་ལ་སོགས་པ་བཤད་དེ། སངས་རྒྱས་
གསང་བ་སོགས་རྣམ་སྣང་མངོན་བྱང་སོགས་ཀྱང་བྱ་རྒྱུད་དུ་བཞེད་པས་བྱ་
-
-
98



，
སྤྱོད་བསྲེས་པ་ལ་དགོངས་སམ་བརྟག་ཅིང་། སློབ་དཔོན་གཞན་རྣམས། དེ་
ཉིད་བསྡུས་པ་ལས། སྙིང་པོ་ཕྱག་རྒྱ་སྔགས་རིག་ནས། །ཇི་ལྟར་འདོད་པའི་
ཚུལ་གྱིས་ནི། །དུམ་བུ་ལེགས་བཤད་རང་བྱས་པའམ། །སྒྲུབ་པ་འདི་ནི་
ཐམས་ཅད་དོ། ། ཞེས་བྱ་སྤྱོད་ཀྱི་ཆོ་ག་ལའང་རྣལ་འབྱོར་རྒྱུད་ཀྱིས་སྦྱར་དུ་
རུང་བས་བཤད་པ་ལ་དགོངས་སམ། དཔེར་ན་སོར་འབྲང་དང་། འོད་ཟེར་
ཅན་དང་། རི་ཁྲོད་ལོ་མ་ཅན་ལྟ་བུའི་ལྷ་དང་སྔགས་འདྲ་བ་གཅིག་བྱ་རྒྱུད་
ལས་འབྱུང་བ་ལྟར། སམྦུ་ཊ་སོགས་བླ་མེད་ཀྱི་རྒྱུད་ལས་ཀྱང་འབྱུང་བས།
བླ་མེད་ཀྱི་རྒྱུད་ཀྱི་དགོངས་པ་བཀབ་པ་ཡིན་ནམ། འོན་ཏེ་བྱ་རྒྱུད་རང་གི་
དགོངས་པས་ཀྱང་བདག་བསྐྱེད་ཐོབ་པ་ཡིན་བརྟག་པར་བྱའོ། །རྨད་དུ་
བྱུང་བའི་སྤྱོད་ཡུལ་མ་ཡིན་པ་སྟེ། དགོངས་པས་བཤད་པའི་དོན་ཟབ་མོ་
བསྟན་པའི་སྤྱོད་ཡུལ་དུ་མ་གྱུར་པའམ། ཡང་ན་རྨད་དུ་བྱུང་བའི་ཡུལ་ལ་
སྐྱོན་གྱི་རྒྱུའི་རྟོག་པའི་རབ་ཏུ་སྤྱོད་པས་སྒྲུབ་པར་བྱེད་པར་ཤནྡྷས་བཤད་
དོ། །འཇིག་རྟེན་པའི་དངོས་གྲུབ་ཆེན་པོ་བརྒྱད་སྒྲུབ་པའི་ཆོ་ག་ཞིབ་མོ་སྟོན་
པ་ནི་རྟོག་པའི་རྒྱུད་དོ། །གསུམ་པ་ལ། མུ་སྟེགས་པ་རྗེས་སུ་གཟུང་བ་ལ་
ལྟོས་ནས་དང་། ནང་པ་སངས་རྒྱས་པའི་གྲུབ་མཐའ་བཞི་ལ་ལྟོས་ནས་
གྲངས་ངེས་པ་གཉིས་ཀྱི་དང་པོ་ནི། མུ་སྟེགས་གཏི་མུག་ཅན་ཚངས་པའི་
རྗེས་སུ་འབྲངས་ནས་གཙང་སྦྲ་དང༌། སྦྱིན་སྲེག་དང་ཁྲུས་དང་སྨྱུང་གནས་
ལ་སོགས་པའི་དཀའ་ཐུབ་ཆོས་སུ་སྨྲ་བའི་རིགས་ལ་མངོན་པར་ཞེན་པ་དེ་་་
རྣམས་གདུལ་བའི་ཕྱིར་བྱ་བའི་རྒྱུད་གསུངས། ཞེ་སྡང་ཅན་ཁྱབ་འཇུག་གི་
རྗེས་སུ་འབྲངས་ནས་འཚེ་བ་ཆོས་སུ་སྨྲ་བ་རྣམས་འདུལ་བའི་ཕྱིར་སྤྱོད་པའི་
རྒྱུད་དྲག་པོའི་ལས་ཤས་ཆེར་སྟོན་པའི་རྒྱུད་གསུངས། འདོད་ཆགས་ཅན་
99



དབང་ཕྱུག་ཆེན་པོ་ལ་ལྷར་འཛིན་པ་འདོད་ཆགས་དང་། ཤ་ལྔ་བདུད་རྩི་ལྔ་
ཟ་བ་ཁྱི་དང་བ་ལང་གི་བརྟུལ་ཞུགས་ལ་སོགས་པ་དེ་དག་གིས་གྲོལ་བར་ལྟ་
བ་གདུལ་བའི་ཕྱིར་རྣལ་འབྱོར་ཆེན་པོ་བླ་ན་མེད་པའི་རྒྱུད་གསུངས། ཡང་
རྐྱེན་མཉམ་པ་སྐབས་ཀྱི་སྟོབས་ཀྱིས་གསུམ་གའི་རྗེས་སུ་འབྲང་བའི་རིགས་
སློབ་དཔོན་གསུམ་པོ་དེ་གང་སྟོན་པ་དང་ཕྲད་པས་དེ་དང་རྗེས་སུ་མཐུན་་་་
པར་སློབ་པ་དེ་དག་གདུལ་བར་བྱ་བའི་ཕྱིར་རྣལ་འབྱོར་གྱི་རྒྱུད་གསུངས་ཏེ།
དེ་ཉིད་བསྡུས་པའི་དུམ་བུ་དང་པོར་འདོད་ཆགས་ཅན་རྗེས་སུ་གཟུང་བའི་
ཕྱིར་ལྷ་ཆགས་པའི་ཉམས་ཅན་དང་། དུམ་བུ་གཉིས་པར་ཞེ་སྡང་ཅན་རྗེས་
སུ་གཟུང་བའི་ཕྱིར་ལྷ་ཁྲོ་བོའི་ཉམས་ཅན་དང་། དུམ་བུ་གསུམ་པར་གཏི་
མུག་ཅན་རྗེས་སུ་གཟུང་བའི་ཕྱིར་ལྷ་སྣ་ཚོགས་པའི་ཉམས་ཅན་དང་། དུམ་
བུ་བཞི་པར་སེར་སྣ་ཅན་རྗེས་སུ་གཟུང་བའི་ཕྱིར་ལྷ་ཆགས་པའི་ཉམས་ཅན་
རྣམས་བསྟན་པའི་ཕྱིར་རོ་ཞེས་རབ་འབྱོར་བསྐྱངས་དང་ཀུན་དགའ་སྙིང་
པོ་ལ་སོགས་པ་རྣམས་བཞེད་དོ་ཞེས་རྗེ་བཙུན་རྩེ་མོ་གསུང་སྟེ། ཁོ་བོས་ནི་
དེའི་ཤེས་བྱེད་ཀྱི་གཞུང་མ་མཐོང་ངོ་། །
གཉིས་པ་ནི། སངས་རྒྱས་པའི་གྲུབ་པའི་མཐའ་བཞི་སྟེ། བྱེ་བྲག་ཏུ་སྨྲ་
བ་ཕྱི་རོལ་གྱི་དོན་བདེན་པ་དང་བརྗོད་དུ་མེད་པའི་བདག་འདོད་པ་བཞིན་
མདུན་དུ་རས་རིས་བཀྲམ། ཡེ་ཤེས་སེམས་དཔའ་སྤྱན་དྲངས། དེའི་ཐུགས་
ཀར་སྔགས་ཕྲེང་བཀོད་དེ། བདག་ཁྲུས་དང་གཙང་སྦྲ་དང་ལྡན་པས་སྔགས་
བཟླས་ཤིང་དངོས་གྲུབ་ལེན་པ་བྱ་བའི་རྒྱུད་དང་། ཡང་མདོ་སྡེ་པ་སྣང་བ་
ཐམས་ཅད་ཤེས་པ་ཡིན་ཡང་གཟུང་འཛིན་གཉིས་འདོད་པ་ལྟར་དམ་ཚིག་
སེམས་དཔར་བསྐྱེད། མདུན་དུ་ཡེ་ཤེས་སེམས་དཔའ་སྤྱན་དྲངས། དེའི་
100



，
ཐུགས་ཀར་སྔགས་བཀོད་དེ་ཟློ་བ་ལྷ་གྲོགས་པོ་ལྟ་བུ་ལ་དངོས་གྲུབ་ལེན་པ་
སྤྱོད་པའི་རྒྱུད་དང་། ཡང་སེམས་ཙམ་པ་ཕྱི་རོལ་གྱི་དོན་བདེན་པ་མེད་ཀྱང་
གཟུང་འཛིན་གཉིས་མེད་ཀྱི་རང་རིག་བདེན་པར་འདོད་པ་ལྟར། བདག་
དམ་ཚིག་སེམས་དཔར་བསྐྱེད། ཡེ་ཤེས་པ་བཅུག་སྔགས་བཟླས་ནས་མཇུག་
ཡེ་ཤེས་སེམས་དཔའ་གཤེགས་སུ་གསོལ་བ་རྣལ་འབྱོར་གྱི་རྒྱུད་དང་། དབུ་
མ་པས་ཀུན་རྫོབ་ཏུ་གཟུང་འཛིན་གཉིས་སུ་སྣང་ཡང་། ། དོན་དམ་པར་
གང་ཡང་བདེན་པར་མི་འདོད་པ་ལྟར་དམ་ཚིག་སེམས་དཔར་བསྐྱེད། ཡེ་
ཤེས་སེམས་དཔའ་བཅུག་ནས་གཤེགས་སུ་གསོལ་བའི་ཆོ་ག་མི་བྱེད་པ་རྣལ་
འབྱོར་ཆེན་པོའི་རྒྱུད་དེ། བསྐྱེད་ཆོག་མི་འདྲ་བ་བཞིས་རྒྱུད་སྡེ་བཞིར་
བཞག་གོ་ཞེས་ཀླུ་སྒྲུབ་ལ་སོགས་པ་རྣམས་བཞེད་དོ་ཞེས་བོད་ཀྱི་བླ་མ་རྣམས་
གསུང་མོད་ཀྱི་ཁོ་བོས་དེའི་ལུགས་ཤེས་བྱེད་མ་མཐོང་ངོ༌། །བཞི་པ་ནི།
རྒྱུད་སྡེ་བཞིར་གྲངས་ངེས་པ་ཡིན་ན། འཇིག་རྟེན་གསུམ་རྒྱལ་གྱི་རྟོག་པའི་
འགྲེལ་པ་ལས་གཉི་གའི་རྒྱུད་དང་གསུམ་མོ་ཞེས་ཁ་ཅིག་འཆད་དེ། དེ་ཡང་
ལྷའི་བྱེ་བྲག་ནི་གཉིས་སུ་ཟད་པས། གཉི་གའི་རྒྱུད་ལོགས་ཤིག་ན་མེད་དོ་
ཞེས་སྤྱོད་རྒྱུད་ལོགས་ན་བཤད་པ་མེད་པ་དང་འགལ་ཞེ་ན། སློབ་དཔོན་
དེས། ལྷའི་རྣལ་འབྱོར་གཉིས་ལས་ལོགས་པ་མེད་པ་ལ་དགོངས་པ་ཡིན་གྱི།
བྱ་བ་དང་རྣལ་འབྱོར་གྱི་ཆ་གཉིས་ཀ་དང་ལྡན་པའི་སྒོ་ནས་ལོགས་ཤིག་ཏུ་
བྱས་པ་ལ་སྐྱོན་མེད་དོ། །རྡོ་རྗེ་བདུད་རྩིའི་རྒྱུད་ཀྱི་འགྲེལ་པ་ལས་རྒྱུད་
ཐམས་ཅད་ནི་བྱ་བའི་རྒྱུད་དང༌། སྦྱོར་བའི་རྒྱུད་དང་། གསང་བའི་རྒྱུད་ཁ་
ཅིག་གོ་ཞེས་གསུམ་དུ་གསུངས་པ་དང་འགལ་ཞེ་ན། སྐྱོན་མེད་དེ། ཕྱིའི་བྱ་
བ་ལྷུར་ལེན་པ་ལ་དགོངས་ནས་བྱ་བ་དང་སྤྱོད་པ་གཉི་ག་ཡང་བྱ་བའི་རྒྱུད་
101



དུ་བསྡུས་ནས་བསྟན་པ་ཡིན་ལ། ནང་མཚན་མེད་ཀྱི་ཏིང་ངེ་འཛིན་གཙོ་ཆེ་
ཆུང་གིས་གཉིས་སུ་དབྱེར་ཡོད་པའི་ཕྱིར་རོ། །ཡང་ཁ་ཅིག སློབ་དཔོན་
སངས་རྒྱས་གསང་བས། རྣལ་འབྱོར་སྤྱོད་དང་བྱ་དབྱེ་བས། །རྒྱུད་སྡེ་རྣམ་
པ་གསུམ་དུ་འདོད། །ཅེས་བཤད་ཟེར་ཏེ། བདག་གིས་དེའི་ཁུངས་མ་མཐོང་
ཡང་། གལ་ཏེ་བཤད་པ་བདེན་ན། རྣལ་འབྱོར་དང་རྣལ་འབྱོར་ཆེན་པོ་
གཉི་ག་ནང་སེམས་ཀྱི་ཏིང་ངེ་འཛིན་གཙོ་བོར་སྟོན་པར་གཅིག་པས་གཅིག་
ཏུ་བསྡུས་པ་ཡིན་པའི་ཕྱིར་སྐྱོན་མེད་དོ། །སྔགས་དོན་རྣམ་གཟིགས་ལས།
རྣལ་འབྱོར་སྤྱོད་དང་བྱ་བའི་རྒྱུད། །དེ་བཞིན་ཕ་རོལ་ཕྱིན་པའི་ཚུལ། །ཞེས་
རྒྱུད་སྡེ་གསུམ་དུ་བསྟན་པའང་སྔ་མ་དང་འདྲའོ། །ཡང་ཡེ་ཤེས་རྡོ་རྗེ་ཀུན་
ལས་བཏུས་པའི་རྒྱུད་ལས་རྒྱུད་སྡེ་ལྔར་བཤད་པ་དང་འགལ་ཞེ་ན། སྐྱོན་
མེད་དེ། བྱ་བའི་རྒྱུད་ལ་གཉིས་སུ་ཕྱེ་ནས་མཆོག་གི་དངོས་གྲུབ་གཙོ་ཆེར་
སྒྲུབ་པ་རྣམས་བྱ་བའི་རྒྱུད། ཐུན་མོང་གི་དངོས་གྲུབ་གཙོ་ཆེར་སྒྲུབ་པ་
རྣམས་རྟོག་པའི་རྒྱུད་ཅེས་གཉིས་སུ་ཕྱེ་བ་ཡིན་གྱི། ངོ་བོ་བྱ་བའི་རྒྱུད་དུ་
འདུས་པའི་ཕྱིར་རོ། །དུས་འཁོར་ཡེ་ཤེས་ལེའུ་ཚིགས་བཅད་ཞེ་བཞི་པའི་
འགྲེལ་པར། ཐུན་དང་པོའི་མངོན་མཚམས་ལ་རྒོད་པའི་རྒྱུད་དོ་ཞེས་སོགས་
ཀྱིས་རྒོད་པ་དང་བལྟ་བ་དང་ནུ་མ་ལ་རེག་པ་དང་ལག་པ་ནས་འཛིན་པའི་
རྒྱུད་བཞི་བཤད་པས། གཉིས་ཀྱིས་གཉིས་སྤྲོད་ཀྱི་རྒྱུད་དང་ལྔར་དོན་གྱིས་
བཤད་པ་དང་། མཁའ་འགྲོ་རྒྱ་མཚོར། བྷ་ག་རྣམས་སུ་རྒྱུད་ལྔ་རྣམས། །བྱ་
བ་ལ་སོགས་བླ་མེད་མཐར། །བཞུགས་པ་དེ་ལྟར་དུ་ནི་ཅི། །ཞེས་དང་། སློབ་
དཔོན་ཤཱནྟི་པས་ཐེག་པ་གསུམ་རྣམ་པར་གཞག་པ་ལས། ཟབ་ཅིང་རྒྱ་ཆེ་བ་
དང་ལྡན་པའི་ཐེག་པ་ནི་བྱ་བ་དང༌། སྤྱོད་པ་དང་། རྣལ་འབྱོར་དང༌། རྣལ་
102



འབྱོར་ཆེན་པོ་དང་། རྣལ་འབྱོར་ཆེན་པོ་བླ་ན་མེད་པ་ཞེས་བྱ་བ་རྣམ་པ་
ལྔར་འགྱུར་རོ། །ཞེས་དང་། རྒྱ་གར་ཕྱག་ན་རྡོ་རྗེས། ཐབས་ཀྱི་རྒྱུད་ལ་ལྔ་སྟེ།
བྱ་བའི་རྒྱུད་དང་། སྤྱོད་པའི་རྒྱུད་དང་། རྣལ་འབྱོར་གྱི་རྒྱུད་དང་། རྣལ་
འབྱོར་བླ་ན་མེད་པའི་རྒྱུད་དང་། རྣལ་འབྱོར་གོང་ན་མེད་པའི་རྒྱུད་དོ་ཞེས་
དང་། བཤད་རྒྱུད་རྡོ་རྗེ་ཕྲེང་བའི་འགྲེལ་པ་ལས། བཅོམ་ལྡན་འདས་ཀྱིས་
རྒྱུད་བསྟན་པ་དེ་ཡང་འདུས་པར་གྱུར་པ་ནི་ཆོ་ག་ལྔའི་རྒྱུད་ཀྱི་སྦྱོར་བས་་་་་
བསྡུས་པ་སྟེ། འདི་ལྟ་སྟེ། བྱ་བ་དང་། སྤྱོད་པ་དང༌། རྣལ་འབྱོར་དང་། རྣལ་
འབྱོར་ཆེན་པོ་དང༌། རྣལ་འབྱོར་མའི་རྒྱུད་ཀྱི་དབྱེ་བས་སོ། །ཞེས་གསུངས་
ཤིང་། རབ་ཏུ་སྒྲོན་གསལ་ལས་ཀྱང་། རྡོ་རྗེ་འཆང་ཆེན་པོས་བསམ་པ་དང་
བག་ལ་ཉལ་དང་ཁམས་དང་བག་ཆགས་ཀྱི་དབྱེ་བ་ལས་སྔགས་ཀྱི་བསྟན་་་་་
བཅོས་རྣམ་པ་ལྔ་རུ་གསུངས་ཏེ། བྱ་བ་དང་། སྤྱོད་པ་དང་། རྣལ་འབྱོར་
དང༌། རྣལ་འབྱོར་གྱི་བླ་མ་དང་། རྣལ་འབྱོར་མའི་རྒྱུད་ཀྱི་དབྱེ་བས་སོ། །
ཞེས་གསུངས་ཤིང་། སློབ་དཔོན་ཨ་བྷྱས་ཀྱང་བཤད་ཀྱང་། པཎྜི་ཏ་གཞན་
ཡང་འདི་བཞེད་པ་མང་ངོ་ཞེ་ན། སྐྱོན་མེད་དེ། རྣལ་འབྱོར་ཆེན་པོ་ཐབས་
ཀྱི་རྒྱུད་ལས་བརྡ་དང་སྒྲ་ཟབ་ཅིང་། འཇིག་རྟེན་དང་འགལ་བ་རྨད་དུ་གྱུར་
པའི་ཐབས་སྟོན་པས་ལོགས་སུ་ཕྱེ་བ་ཡིན་ལ། གཉི་ག་ལ་ཐབས་ཤེས་གཉིས་
མེད་ཀྱི་རྣལ་འབྱོར་ཟབ་མོ་གཙོ་བོར་སྟོན་པ་ཡིན་པས་རྣལ་འབྱོར་ཆེན་པོའི་
རྒྱུད་གཅིག་ཏུ་བསྡུས་པའང་མི་འགལ་ལོ། །ཡང་བདེ་མཆོག་ཉུང་ངུའི་རྒྱུད་
དུ། ཇི་སྲིད་མདོ་བྱ་སྤྱོད་པ་དང་། །རྣལ་འབྱོར་གསང་མཐའི་དབྱེ་བ་ལས། །
སེམས་ཅན་མོས་པ་སྣ་ཚོགས་པ། །དེ་དང་དེ་ལ་དགའ་བ་ཡིན། །ཞེས་པའི་
འགྲེལ་པར། སློབ་དཔོན་ལྭ་བ་པས་མདོ་སྡེ་རྟོག་པའི་རྒྱུད། བྱ་བའི་རྒྱུད།
103



-
-
སྤྱོད་པའི་རྒྱུད། རྣལ་འབྱོར་གྱི་རྒྱུད། རྣལ་འབྱོར་གསང་བའི་རྒྱུད། རྣལ་
འབྱོར་གསང་མཐའི་རྒྱུད་དང་དྲུག་ཏུ་བཤད་དོ་ཞེས་ཟེར་ཏེ། དེས་མཛད་
པའི་འགྲེལ་པ་སྒྲུབ་པའི་ཐབས་ཀྱི་གླེང་གཞིར། ཚིག་དེ་ལ་འགྲེལ་པ་མ་བྱུང་
ཞིང་། དེའི་ལེའུ་གསུམ་པའི་འགྲེལ་པར་རྒྱུད་སྡེ་བཞིར་གསུངས་ཏེ། དཀྱིལ་
འཁོར་འདི་རུ་དབང་བསྐུར་བ། །རྒྱུད་རྣམས་ཀུན་གྱི་སྒྲུབ་པོར་གསུངས། །
ཞེས་པའི་འགྲེལ་པར་ཀུན་ཞེས་པའི་སྒྲས་ནི་བྱ་བ་དང་། སྤྱོད་པ་དང་། རྣལ་
འབྱོར་དང་། རྣལ་འབྱོར་བླ་མ་རྣམས་གཟུང་ངོ༌། །ཞེས་བཤད་པའི་ཕྱིར་
རོ། །སློབ་དཔོན་བྷ་ཝ་བྷ་ཊ ས་མཛད་པའི་དཀའ་འགྲེལ་ལས། མདོ་ནི་མདོ་
སྡེའོ། །བྱ་བ་ཞེས་པ་ནི་བྱ་བའི་རྒྱུད་དོ། །ཞེས་དང་། སྤྱོད་པ་ཞེས་བྱ་བ་ནི་
སྤྱོད་པའི་རྒྱུད་དོ། །རྣལ་འབྱོར་གྱི་རྒྱུད་ནི་གསང་བའི་རྒྱུད་དོ། །ཞེས་པ་ལས་
དྲུག་གི་ཁ་གསལ་མ་གསུངས་ཤིང༌། གཉི་གའི་བཤད་སྦྱར་ཞེས་བྱ་བ་སློབ་
དཔོན་ཏ་ཐཱ་ག་ཏ་རཀྵི་ཏས་མཛད་པ་ལས། མདོ་སྡེ་ནི་རྒྱ་ཆེར་རོལ་པ་ལ་
སོགས་པའི་མདོ་སྡེ་བཤད་པའོ། །བྱ་བ་ནི་དཔའ་བོ་གཅིག་ཏུ་གྲུབ་པ་ལ་
སོགས་པ་བཤད་པའོ། །སྤྱོད་པ་རྣམས་ཞེས་བྱ་བ་ནི་འབྱུང་པོ་འདུལ་བ་ལ་
སོགས་པ་བཤད་པ་ནི་སྤྱོད་པ་སྟེ། ཞེས་པ་དང་། རྣལ་འབྱོར་གསང་བ་ཞེས་
བྱ་བ་ནི་ཐབས་དང་ཤེས་རབ་སྙོམས་པར་འཇུག་པ་ལས་བྱུང་བའི་བདེ་བ་་་
ཤིན་ཏུ་གསང་བའི་སྔགས་ཡིན་པར་བཤད་དོ། །ཞེས་བཤད་ལ། སློབ་དཔོན་
རྡོ་རྗེས་མཛད་པའི་འགྲེལ་པ་ཚིག་དོན་རབ་ཏུ་གསལ་བ་ལས། ཇི་སྲིད་ཀྲྀ་ཡ་
སོགས་སྤྱོད་ནས། །རྣལ་འབྱོར་གསང་མཐའི་དབྱེ་བ་ཉིད། །ཅེས་བྱ་བ་
གསུངས་ཏེ། བྱ་བའི་རྒྱུད་དང་། སྤྱོད་པའི་རྒྱུད་དང༌། གཉི་གའི་རྒྱུད་དང༌།
རྣལ་འབྱོར་གྱི་རྒྱུད་དང་། གསང་བའི་མཐའི་རྣལ་འབྱོར་མའི་རྒྱུད་ཀྱི་རིམ་
104



-
གྱིས། ཞེས་གསུངས་ཏེ། དྲུག་གི་ཁ་གསལ་མ་གསུངས་ལ། ཉུང་ངུའི་རྒྱུད་ཀྱི་
འགྲེལ་པ་གཞན་རྣམས་ན། ཚིག་དེ་ལ་འགྲེལ་པ་བྱས་པ་མི་སྣང་ལ།. དེའི་
རྒྱུད་ལེའུ་གསུམ་པར། སྦས་དང་ལྟས་དང་ལག་བཅངས་དང་། །འཁྱུད་དང་
གཉིས་འཁྱུད་ལ་སོགས་པ། །དེ་ནི་དབང་དུ་གྱུར་པ་ན། །རྒྱུད་ཀུན་གྱི་ནི་བླ་
མ་སྟེ། །ཞེས་པའི་སྦས་པ་ལ་འགྱུར་ཁ་ཅིག་ན་རྩེས་པ་དང་ཁ་ཅིག་ན་རྒོད་པ་
ཡོད་དོ། །དེ་ལ་སྦྱང་གཞིའི་རྒྱུད་ལྔ་བཤད། དེ་རྣམས་ལས་གོང་མར་གྱུར་
པས། དྲུག་པ་ལྟ་བུར་སྣང་ཡང་། འགྲེལ་ པས་དེ་ལྟར་མ་བཀྲལ་ཏེ། ལྭ་བ་
པས། རྒྱུད་དེ་དག་ཏུ་དབང་བསྐུར་བར་འགྱུར་ཏེ། ཞེས་པ་དང་། སློབ་
དཔོན་ལྷ་སྦས་ཀྱི་འགྲེལ་པར་ཡང་དེ་དང་འདྲ་བར་བཤད་ལ། དཔའ་བོ་རྡོ་
རྗེས་མཛད་པའི་འགྲེལ་པར། རྩེས་དང་ལྟ་བ་ཞེས་བྱ་བས་གསང་བའི་
དབང་བསྟན་ནོ། །ལག་བཅངས་འཁྱུད་དང་ཞེས་པས་ཤེས་རབ་ཡེ་ཤེས་ཀྱི་
དབང་བསྟན་ནོ། །གཉིས་གཉིས་སྤྲོད་པ་ཞེས་བྱ་བས་ནི་དབང་བཞི་པ་
གསལ་བར་བྱས་པའོ། །སློབ་དཔོན་རྡོ་རྗེས་མཛད་པ་ལས། རྒོད་པ་དང་
བལྟ་བ་དང་ལག་བཅངས་དང་འཁྱུད་པ་ལ་སོགས་པ་ནི། འདིར་དབང་
བསྐུར་བར་གྱུར་པས་ཐམས་ཅད་ཀྱི་བདག་པོར་འགྱུར་རོ། །ཞེས་གསུངས་
ཤིང་། གཞན་རྣམས་འགྲེལ་པ་བྱས་པ་མི་སྣང་ལ། ཡང་ཚིག་དེ་ཉིད་རྣལ་
འབྱོར་མའི་ཀུན་ཏུ་སྤྱོད་པའི་ལེའུ་བཅུ་གཉིས་པར་ཆ་འདྲ་བར་གསུངས་པ་
ལ། དེའི་བཤད་སྦྱར་ཏ་ཐཱ་ག་ཏ་རཀྵི་ཏས་མཛད་པ་ལས། སྦས་དང་བལྟ་
དང་ལག་བཅངས་དང་། །འཁྱུད་དང་གཉིས་གཉིས་ལ་སོགས་པ། །ཞེས་པ་
ནི་འདིར་བདུན་པའི་དོན་གྱི་དང་པོའོ། །གོང་ནས་གོང་དུ་བསྟེན་ཞེས་པ་ནི་
གཞན་དང་སྦྱར་རོ། །བྱ་བའི་རྒྱུད་ལ་སོགས་པ་འདི་རྣམས་ལས་གོང་མའི་
105



གོང་མ་བཅོམ་ལྡན་འདས་ཉིད་ཡིན་ཞེས་པའི་དོན་ཏོ། །ཞེས་གསུངས་པས་
ཅུང་ཟད་གསལ་ཞིང་། མ་རྒྱུད་རྒྱུད་སྡེ་ལྔ་བར་གསལ་བར་བསྟན་ལ། ཡེ་
ཤེས་རྡོ་རྗེ་ཀུན་ལས་བཏུས་པའི་རྒྱུད་ལས། རྟོག་པའི་རྒྱུད་ལོགས་སུ་
གསུངས་པ་ལ་ལྟོས་ནས། གུར་དུ། རྣལ་འབྱོར་མའི་རྒྱུད་ནི་དྲུག་པར་གྲགས་
པ་ཡིན། ཞེས་དྲུག་པར་གསུངས་པ་དེ། མ་རྒྱུད་ཀྱི་ཕྱེ་བ་དབྱུང་བའམ། བརྡ་
དོན་རྨད་དུ་གྱུར་པ་ལ་དགོངས་པ་ཡིན་གྱི། ངོ་བོ་བཞིར་མི་འདུ་བའི་སྐྱོན་
མེད་དོ། །ཡང་ཇོ་བོ་རྗེའི་ལམ་སྒྲོན་གྱི་འགྲེལ་པར། བྱ་བ་སྤྱོད་སོགས་རྒྱུད་
ཅེས་བྱ་བ་ནི། བྱ་བའི་རྒྱུད་དང༌། སྤྱོད་པའི་རྒྱུད་དང་། རྟོག་པའི་རྒྱུད་དང་།
གཉི་གའི་རྒྱུད་དང༌། རྣལ་འབྱོར་གྱི་རྒྱུད་དང་། རྣལ་འབྱོར་ཆེན་པོའི་རྒྱུད་
དང༌། རྣལ་འབྱོར་བླ་ན་མེད་པའི་རྒྱུད་དོ། །ཞེས། རྒྱུད་སྡེ་བདུན་དུ་བཤད་
པ་དང་འགལ་ཞེ་ན། སྐྱོན་མེད་དེ། རྟོག་པའི་རྒྱུད་དང་། རྟོག་པ་ཀུན་ལས་
བ ཏུས་པ་སོགས་ནི། རི་ལུ་མིག་སྨན་ལ་སོགས་པ་སྒྲུབ་པའི་ཆོ་ག་ཞིབ་མོ་
རྣམས་ཤས་ཆེར་སྟོན་པས་ལོགས་སུ་ཕྱེ་བ་ཡིན་ལ། ངོ་བོ་བྱ་བའི་རྒྱུད་དུ་
འདུས་སོ། །གཉི་གའི་རྒྱུད་དུ་བཞེད་པའི་སྒྱུ་འཕྲུལ་དྲ་བ་དང་པདྨ་གར་
དབང་སོགས་ཀྱང་། སྤྱོད་པའི་རྒྱུད་དམ་རྣལ་འབྱོར་གྱི་རྒྱུད་ཅི་རིགས་པར་
འདུ་བའི་ཕྱིར་རོ། ། །
གཉིས་པ་ལ། སྤྱིའི་མིང་གི་རྣམ་གྲངས་ངེས་ཚིག་དང་བཅས་པ་དང་།
ཁྱད་པར་རྒྱུད་སྡེ་སོ་སོའི་ངེས་ཚིག་གཉིས་ཀྱི་དང་པོ་ནི། རྡོ་རྗེ་ཐེག་པ་དང༌།
གསང་སྔགས་དང༌། འབྲས་བུའི་ཐེག་པ་དང་། ཐེག་པ་འཛིན་པའི་སྡེ་སྣོད་
དང་། རྒྱུད་སྡེ་ཞེས་བྱ་བ་རྣམས་མིང་གི་རྣམ་གྲངས་ཡིན་ལ། དེ་རྣམས་ཀྱི་
ངེས་ཚིག་ནི། རྒྱུ་ཕ་རོལ་ཏུ་ཕྱིན་པའི་ཚུལ་དང་། འབྲས་བུ་སྔགས་ཀྱི་ཚུལ་
106



---
ཐབས་དང་ཤེས་རབ་གཉིས་དབྱེར་མི་ཕྱེད་པས་རྡོ་རྗེ་ཡིན་ལ། དེར་འདིས་
བགྲོད་པར་བྱེད་པའམ། འདིས་སངས་རྒྱས་སུ་བགྲོད་པར་བྱེད་པས་ཐེག་པ་
ཡང་ཡིན་པས་རྡོ་རྗེ་ཐེག་པ་སྟེ། དྲི་མེད་འོད་ལས། རྡོ་རྗེ་ནི་མི་ཕྱེད་པ་དང་
མི་ཆོད་པ་ཆེན་པོ་ཡིན་ལ། དེ་ཉིད་ཐེག་པ་ཡིན་པ་ནི་རྡོ་རྗེ་ཐེག་པ་སྟེ།
སྔགས་ཀྱི་ཚུལ་དང་ཕ་རོལ་ཏུ་ཕྱིན་པའི་ཚུལ་འབྲས་བུ་དང་རྒྱུའི་བདག་ཉིད་
གཅིག་ཏུ་འདྲེས་པར་གྱུར་པའོ། །ཞེས་སོ། །ཡང་ན་འདོད་ཆགས་དང་ཞེ་
སྡང་དང་གཏི་མུག་སྦྱོང་བར་བྱེད་པ་རྡོ་རྗེ་ཐེག་པའམ། ལུས་ངག་ཡིད་
གསུམ་དབྱེར་མི་ཕྱེད་པའི་མཚན་ཉིད་ཀྱི་ཐེག་པ་ཡིན་པས་རྡོ་རྗེ་ཐེག་པ་སྟེ།
གསང་འདུས་ལས། འདོད་ཆགས་ཞེ་སྡང་གཏི་མུག་ཆེ། །རྡོ་རྗེ་ཐེག་པ་རབ་
སྟོན་པ། །ཞེས་དང༌། སྐུ་དང་གསུང་ཐུགས་ཤིན་ཏུ་དག །ཕྱག་འཚལ་རྡོ་རྗེ་
ཐེག་པ་ལའོ། །ཞེས་པའི་འགྲེལ་པ་སྒྲོན་གསལ་དུ་དེ་ལྟར་བཤད་དོ། །ཡང་
གསང་ཞིང་སྦས་པས་འགྲུབ་ལ། སྣོད་མ་ཡིན་པ་རྣམས་ཀྱི་སྤྱོད་ཡུལ་མ་ཡིན་
པས་ན་གསང་བ་ཡིན་ལ། སྔགས་དང་ཕྱག་རྒྱའི་སྒོ་ནས་དངོས་གྲུབ་སྒྲུབ་
པར་བྱེད་པའི་ཕྱིར་རམ། ཡིད་སྐྱོབ་པར་བྱེད་པའི་ཕྱིར་གསང་སྔགས་ཏེ།
མནྡཱ་ལ། མ་ན་ཡིད། ཏྲ་ཡ་སྐྱོབ་པར་བྱེད་པ་སྟེ། འདུས་པའི་རྒྱུད་ཕྱི་མ་ལས།
དབང་པོ་དང་ནི་ཡུལ་རྣམས་ཀྱི། །རྐྱེན་གྱིས་གང་དང་གང་བྱུང་ཡིད། །ཡིད་
དེ་མན་ཞེས་བྱ་བར་བཤད། །ཏྲ་ནི་སྐྱོབ་པར་བྱེད་པའི་དོན། །འཇིག་རྟེན་
སྤྱོད་ལས་རྣམ་གྲོལ་བར། །གང་བཤད་དམ་ཚིག་སྡོམ་པ་སྟེ། །རྡོ་རྗེ་ཀུན་གྱིས་
བསྲུངས་པ་ནི། །སྔགས་ཀྱི་སྤྱོད་པ་ཞེས་བཤད་དོ། །ཞེས་བཤད་ལ། ཡང་།
མ་ན་ནི་སྒྲའི་བྱིངས་ལས། མ་ན་ཤེས་པ་ལའོ་ཞེས་འདོན་པས། དེ་ཁོ་ན་ཉིད་
ཤེས་པའི་ཤེས་རབ་ཡིན་ལ། ཏྲ་ཡ་ནི་འཇིག་རྟེན་སྐྱོབ་པའམ་སྐྱོང་བའི་སྙིང་
107



-
རྗེ་ཆེན་པོ་སྟེ། དེ་གཉིས་དབྱེར་མེད་པ་ནི་གསང་སྔགས་ཏེ། དེས་ལུས་ངག་
ཡིད་གསུམ་སྐྱོབ་པར་བྱེད་པའི་ཕྱིར་རོ། །དུས་འཁོར་རྩ་འགྲེལ་ལས། ལུས་
ངག་སེམས་ཀྱི་ཁམས་རྣམས་ནི། །གང་ཕྱིར་སྐྱོབ་པར་གྱུར་དེའི་ཕྱིར། །
སྔགས་དོན་སྔགས་ཀྱི་སྒྲ་ཡིས་ནི། །སྟོང་ཉིད་ཡེ་ཤེས་འགྱུར་མེད་དེ། །བསོད་
ནམས་ཡེ་ཤེས་ལས་བྱུང་སྔགས། །སྟོང་ཉིད་སྙིང་རྗེའི་བདག་ཉིད་ཅན། །
ཞེས་གསུངས་སོ། །གཞན་ཡང་འཁོར་བའི་སྡུག་བསྔལ་ལས་དཀའ་བ་མེད་
པར་མྱུར་དུ་སྒྲོལ་བའི་ཕྱིར་དང་། ཉན་ཐོས་ལ་སོགས་པ་བློ་དམན་པ་རྣམས་
སྐྲག་པར་བྱེད་པའི་ཕྱིར་དང་། སངས་རྒྱས་བྱང་སེམས་རྣམས་ཀྱིས་བསྟོད་
ཅིང་བཀུར་ལ་བསྔགས་པའི་ཕྱིར་རོ། །དེ་ཁོ་ན་ཉིད་ཀྱི་དོན་ཕྱིན་ཅི་མ་ལོག་
པར་སྟོན་པའི་ཕྱིར་གསང་སྔགས་ཏེ། ཇི་སྐད་དུ། གསང་བས་འགྲུབ་ཕྱིར་
གསང་སྔགས་ཏེ། །རྡོ་རྗེ་ཐེག་པ་འབྲས་བུ་ཆེ། །ཞེས་སོ། །ཡང་ཕྱི་མཚན་ཉིད་
ལ་རྒྱུའི་ཐེག་པ་དང་། ནང་གསང་སྔགས་ལ་འབྲས་བུའི་ཐེག་པ་ཞེས་བརྗོད་
པ་ནི། རྣམ་པའི་མཆོག་ཐམས་ཅད་དང་ལྡན་པའི་སྟོང་པ་ཉིད་ནི་རྒྱུ་ཡིན་ལ།
དེ་ཕ་རོལ་ཏུ་ཕྱིན་པའི་ཐེག་པས་གཙོ་བོར་སྟོན་པས་རྒྱུའི་ཐེག་པ་ཞེས་བྱ་ལ།
འགྱུར་བ་མེད་པའི་བདེ་བ་ཆེན་པོ་འབྲས་བུ་ཡིན་ལ། དེ་སྔགས་ཀྱི་ཐེག་པར་
གཙོ་བོར་སྟོན་པས་འབྲས་བུའི་ཐེག་པ་ཞེས་བྱ་སྟེ། དབང་མདོར་བསྟན་
ལས། སྟོང་ཉིད་གཟུགས་འཛིན་རྒྱུ་ཡིན་ཏེ། །འབྲས་བུ་སྙིང་རྗེ་མི་འགྱུར་
འཛིན། །སྟོང་ཉིད་སྙིང་རྗེ་དབྱེར་མེད་པ། །བྱང་ཆུབ་སེམས་ཞེས་བྱ་བར་
བ ཤད། །ཅེས་པ་དང་། རྡོ་རྗེ་སྙིང་འགྲེལ་ལས། ཆོས་རྣམས་ཀུན་གྱི་སྟོང་པ་
ཉིད། །ངེས་འབྱུང་བྱེད་པར་བདག་གིས་བཤད། །ངེས་འབྱུང་བྱེད་པའི་རྒྱུ་
དེ་དང༌། །དེ་ནས་སྨོན་ལམ་དབང་ལས་ནི། །སྙིང་རྗེའི་བདག་ཉིད་འབྲས་བུ་
108



ཆེ། །དམིགས་པ་མེད་པར་འབྱུང་བར་འགྱུར། །ཞེས་གསུངས་སོ། །ཡང་རྣལ་
འབྱོར་བླ་ན་མེད་པའི་རྒྱུད་ཀྱི་དོན་ལ་འཇུག་པ་ལས། དེ་ནི་སྐུ་དང་ལོངས་
སྤྱོད་དང་གནས་དང་མཛད་པ་ཡོངས་སུ་དག་པའི་ཚུལ་གྱིས་འཇུག་པས་ན་
འབྲས་བུ་སྟེ་ལམ་ཐམས་ཅད་ཀྱི་འབྲས་བུ་ཕྱག་རྒྱ་ཆེན་པོའི་དངོས་གྲུབ་ཡིན་
པའི་ཕྱིར་རོ། །དེ་ཉིད་ནི་འཚེ་བ་མེད་ཅིང་ཡང་དག་པའི་དོན་ཐོགས་པ་
མེད་པར་ཐོབ་པར་བྱེད་པས་ན་རྡོ་རྗེའོ། །དེ་ནི་ཐེག་པ་ཡང་ཡིན་ཏེ། ལམ་
དེས་མྱུར་དུ་དཀའ་བ་མེད་པར་མྱུར་དུ་ཡིད་ལ་བྱེད་པའི་ཕྱིར་རོ། །ཞེས་
གསུངས་སོ། །ཡང་རིག་འཛིན་གྱི་སྡེ་སྣོད་ཅེས་པ་ནི། དཔུང་བཟང་གི་
འགྲེལ་པ་ལས། རིག་འཛིན་གྱི་སྡེ་སྣོད་ཅེས་བྱ་བ་ནི་རིག་སྔགས་འཆང་
རྣམས་ཀྱི་བསླབ་པའི་གཞི་དང་། ལྟ་བའི་རླུང་གིས་གྲུབ་པའི་མཐའ་འདི་
ཉིད་ཀྱིས་སྟོན་པའི་དོན་ཏོ། །ཞེས་བཤད་པ་ལྟར་རོ། །ཡང་ན། སྔགས་ཀྱི་
སྤྱོད་པའི་ཆོ་གས་ཚེ་འདི་ལ་རིག་འཛིན་གྱི་འབྲས་བུ་བདུན་ཐོབ་པར་བྱེད་་་
པས་ན་རིག་འཛིན་གྱི་སྡེ་སྣོད་དེ། མཉམ་སྦྱོར་གྱི་འགྲེལ་པ་ལས། ཚེ་འདི་
ལ་རིག་འཛིན་གྱི་འབྲས་བུ་བདུན་ཐོབ་ཅིང་དེས་ནི་དངོས་གྲུབ་ཀྱི་མཆོག་སྐྱེ་
བར་བྱེད་པ་སྟེ། མོས་པ་སྤྱོད་པའི་རིག་འཛིན་དང་། ལས་ལ་སྦྱོར་བའི་རིག་
འཛིན་དང་། སར་ཆུད་པའི་རིག་འཛིན་དང༌། ལམ་ལ་སྤྱོད་པའི་རིག་
འཛིན་དང༌། ལམ་སྨིན་པའི་རིག་འཛིན་དང་། ཕྱག་རྒྱ་ཆེན་པོའི་རིག་
འཛིན་དང༌། བྱ་བ་མཐར་ཕྱིན་པའི་རིག་འཛིན་གྱིས་གསང་སྔགས་ཀྱི་སྤྱོད་
པ་སྤྱོད་དོ། །སངས་རྒྱས་ཀྱི་ས་ཀུན་ཏུ་འོད་དང་། པདྨོ་སྤྱན་དང་། ཡི་གེ་
འཁོར་ལོ་ཚོགས་ཆེན་གྱི་ས་དང་། རྡོ་རྗེ་འཆང་དང་། ཡེ་ཤེས་བླ་མའི་ས་
དང་། བདེ་བ་ཆེན་པོའི་ས་རྣམས་རིམ་པ་བཞིན་དུ་སྦྱངས་ཤིང་གཅིག་ཅར་
109



ཐོབ་པའོ། །དེ་ཡང་། རྩ་བའི་རྒྱུད་ལས། བསྙེན་སྒྲུབ་བཞི་ཡི་རིམ་པ་ཡིས། །
འདོད་པའི་དོན་ལ་རབ་སྦྱོར་ཞིང་། །དེ་དག་དང་ནི་དགའ་སྤྱད་ན། །འདོད་
པ་བཞིན་དུ་འགྲོ་འོང་ལྡིང་། །རིགས་ཀྱི་འཁོར་ལོས་བསྒྱུར་བ་ཡིས། །གཙོ་བོ་
གང་ཡང་རུང་བ་འགྲུབ། །ཚེ་འདིས་རིག་འཛིན་ཐོབ་བྱེད་ཅིང་། །དེས་ནི་
བདེ་བ་ཆེན་པོ་འགྲུབ། །ཅེས་པ་དང་། ཡང་། རིག་འཛིན་རྣམ་པ་བདུན་
གྱིས་ནི། །རང་གི་ཡེ་ཤེས་གནས་སྦྱོར་ཞིང༌། །གསང་སྔགས་མཐུན་པའི་ཁྱད་
པར་གྱིས། །མོས་པའི་བློ་དང་དོན་མཐུན་སྟོན། །རྣམ་གྲོལ་ཟག་མེད་སངས་
རྒྱས་ལ། །མཐར་ཕྱིན་འདི་ཡིས་ཐོབ་པར་བྱེད། །ཀུན་ཏུ་འོད་དང་པདྨོ་
ཅན། །ཡི་གེ་འཁོར་ལོ་རྡོ་རྗེ་འཆང་། །ཡེ་ཤེས་བླ་མའི་ས་ནོན་ནས། །ཟག་
མེད་རྟག་ཏུ་བདེ་བར་བཞུགས། །ཞེས་ལུང་འདྲེན་དང་བཅས་པར་གསུངས་
སོ། །རྒྱུད་སྡེ་ལ། རྒྱུད་ཀྱི་དོན་ནི་འོག་ཏུ་འཆད་ལ། ངེས་པའི་ཚིག་ནི། ཡི་གེ་
ཕྱིས་བསྣན་གྱི་ངེས་ཚིག་གིས། ཏནྡྲ་ལ། ཙིཏྟན་སེམས། ཏྲ་ཡ་སྐྱོབ་པ་སྟེ།
དཀའ་འགྲེལ་ཡེ་ཤེས་ལྡན་ལས། དེས་སེམས་རྣམ་པར་རྟོག་པ་ལས་སྐྱོབ་
པར་བྱེད་པས་ན་རྒྱུད་དོ། །རྒྱུད་ཀྱི་ཚོགས་སམ། རིགས་སུ་གྱུར་པས་ན་རྒྱུད་
སྡེའོ། །ཡང་ཐབས་ཀྱི་ཐེག་པའམ། ཐེག་པ་ཆེན་པོའི་ཆེན་པོ་ཞེས་ཀྱང་བྱ་སྟེ།
མཐའ་གཉིས་སེལ་བ་ལས། དེ་ལྟར་ཐབས་མཁས་པ་བཅུ་གཅིག་པོ་འདི་
དག་གིས་འཕགས་པས་ན་འདི་ཐབས་ཀྱི་ཐེག་པ་ཞེས་བྱའོ། །ཐེག་པ་ཆེན་
པོའི་ཡང་ཆེན་པོ་ཞེས་བྱའོ། །ཞེས་སོ། །གཉིས་པ་ནི། ཁྲུས་དང་གཙང་སྦྲ་ལ་
སོགས་ཕྱིའི་བྱ་བ་གཙོ་བོར་སྟོན་པས་བྱ་བའི་རྒྱུད་དེ། རྣམ་སྣང་མངོན་བྱང་
གི་ཚིག་འགྲེལ་ལས། བྱ་བའི་རྒྱུད་རྣམས་ཀྱང་ཕྱིའི་སྤྱོད་པ་གཙོ་བོར་གྱུར་པ་
ཡིན་མོད་ཀྱི། ནང་གི་སྤྱོད་པ་ཡང་མེད་པ་མ་ཡིན་ཏེ། ཞེས་པ་དང་། དགྱེས་
110



རྡོར་དོན་བསྡུས་ཀྱི་འགྲེལ་པ་ལས། དེ་ཁོ་ན་ཉིད་སྒོམ་པའི་ནུས་པ་ཆུང་བ་
མཚན་མ་ཅན་གྱི་སྤྱོད་པ་ལ་མངོན་པར་དགའ་བ་རྣམས་ལ། ཕྱིའི་སྤྱོད་པ་དེ་
དག་ཤས་ཆེར་སྟོན་པ་བྱ་བའི་རྒྱུད་རྡོ་རྗེ་གཙུག་ཏོར་གྱི། ཞེས་དང་། བསམ་
གཏན་ཕྱི་མའི་འགྲེལ་པ་ལས། ཡོང་ཡེ་འདི་ནི་བྱ་བའི་རྒྱུད་ཡིན་པས་ན།
རྣལ་འབྱོར་བསྒོམ་པ་བྱས་པས་ཀྱང་གཙང་སྦྲ་བྱ་བ་ཡོངས་སུ་མི་གཏང་ངོ་་་
ཞེས་བཀའ་སྩལ་ཏོ། །ཞེས་གསུངས་ཤིང༌། རབ་ཏུ་སྒྲོན་གསལ་ལས། ཁྲུས་
དང་གོས་དུས་གསུམ་དུ་བརྗེ་བ་དང་སྨྱུང་བར་གནས་པ་ལ་སོགས་པ་རྗོད་་་་
པར་བྱེད་པའི་རྒྱུད་ནི་བྱ་བའི་རྒྱུད་དེ། སྒྲོལ་མ་འབྱུང་བ་ལ་སོགས་པའོ། །
ཞེས་སོ། །ཕྱི་ལུས་ངག་གི་བྱ་བ་དང་། ནང་སེམས་ཀྱི་ཏིང་ངེ་འཛིན་གཉི་ག་
ཆ་མཉམ་པར་སྤྱོད་པས་སྤྱོད་པའི་རྒྱུད་དམ། བརྟུལ་ཞུགས་ཀྱི་སྤྱོད་པ་གཙོ་
བོར་སྟོན་པས་སྤྱོད་པའི་རྒྱུད་དེ། རབ་ཏུ་སྒྲོན་གསལ་ལས། བརྟུལ་ཞུགས་
དང་། དངོས་གྲུབ་དང་། རྫུ་འཕྲུལ་གཙོ་བོར་གྱུར་པ་ལ་སོགས་སྤྱོད་པའི་
རྒྱུད་དེ། ཞེས་སོ། །ཡང་རྡོ་རྗེ་སྙིང་པོ་རྒྱན་གྱི་རྒྱུད་ལས། བྱ་དང་གཉི་ག་རྣལ་
འབྱོར་རྒྱུད། །དགོངས་གསུངས་རྣམས་ཀྱིས་དེ་ལྟར་མིན། །ཞེས་གཉི་གའི་
རྒྱུད་ཅེས་གསུངས་པ་ལྟར་ན། ནང་ཏིང་ངེ་འཛིན་གྱི་རྣལ་འབྱོར་གཙོ་བོར་
བསྟན་ཡང་། ཕྱིའི་བྱ་བ་ལ་མོས་པའི་གདུལ་བྱ་གཟུང་བའི་ཕྱིར་བྱ་རྒྱུད་ཀྱི་
སྤྱོད་པ་རྣམས་ཀྱང་སྟོན་པས་གཉི་གའི་རྒྱུད་དེ། ཕྱག་རྡོར་དབང་བསྐུར་བ་
ལས། བྱ་བ་དང་རྣལ་འབྱོར་ཐ་དད་པ་མ་ཡིན་པའི་དཀྱིལ་འཁོར་དང་ལྡན་
པའི་དཀྱིལ་འཁོར་རོ། །ཞེས་དང་། དགྱེས་རྡོར་གྱི་དོན་བསྡུས་འགྲེལ་པ་
ལས། གང་ཞིག་བྱ་བའི་ཁྱད་པར་ལ་ཡང་མོས་ཤིང་། ཐབས་དང་ཤེས་རབ་
ཀྱི་སྤྱོད་པ་རྒྱ་ཆེན་པོ་ལ་ཡང་སྦྱོར་བའི་ནང་གི་བདག་ཉིད་ཅན་གྱི་ཚུལ་ཡང་
111



མི་འདོར་བར་སྤྲོ་བ་དེ་དག་ལ་ནི། བྱ་བ་དང་རྣལ་འབྱོར་གྱི་ཆ་གཉིས་ལས་
མཐུན་པའི་གཉི་གའི་རྒྱུད། ཕྱག་ན་རྡོ་རྗེ་དབང་བསྐུར་བ་ཞེས་བྱ་བ་དང༌།
ཞེས་དང་། རྣམ་སྣང་མངོན་བྱང་གི་ཚིག་འགྲེལ་ལས། རྒྱུད་འདི་ཡང་ཐབས་
དང་ཤེས་རབ་གཙོ་བོར་གྱུར་པ་སྦྱོར་བའི་རྒྱུད་ཡིན་མོད་ཀྱི། བྱ་བ་མོས་པའི་
གདུལ་བྱའི་འགྲོ་བ་རྣམས་གཟུང་བའི་ཕྱིར་བྱ་བའི་རྗེས་སུ་མཐུན་པའི་སྤྱོད་
པ་དག་ཀྱང་བསྟན་པས། བྱ་བའི་རྒྱུད་དམ་གཉི་གའི་རྒྱུད་ལྟ་བུར་སོ་སོར་
བརྟགས་ཤིང་གྲགས་སོ། །ཞེས་སོ། །ནང་ཐབས་ཤེས་རབ་ཀྱི་རྣལ་འབྱོར་
བསྒོམ་པ་གཙོ་བོར་གྱུར་པས་རྣལ་འབྱོར་གྱི་རྒྱུད་དེ། དེ་ཉིད་སྣང་བ་ལས།
རྒྱུད་འདི་ནི་བསྒོམ་པ་གཙོ་བོར་གྱུར་པ་ཡིན་པས། ཞེས་པ་དང༌། འཇིག་
རྟེན་གསུམ་རྒྱལ་གྱི་རྟོག་པའི་འགྲེལ་པ་ལས། དེ་ལ་རྣལ་འབྱོར་ཞེས་བྱ་བ་ནི་
སེམས་མཉམ་པར་གཞག་པའོ། །དེའི་མཐུས་སྔགས་ཀྱི་སྒོ་ནས་བྱང་ཆུབ་
སེམས་དཔའི་དགོས་པ་སྒྲུབ་པའི་ཕྱིར་སྔགས་དང་ཕྱག་རྒྱ་དང་། དཀྱིལ་
འཁོར་དང་དབང་སྦྱིན་པ་ལ་སོགས་པ་སྣ་ཚོགས་སྦྲེལ་ཞིང་བརྒྱུས་པས་རྣལ་
འབྱོར་གྱི་རྒྱུད་ཅེས་བྱའོ། །ཞེས་དང་། རྣམ་སྣང་མངོན་བྱང་གི་ཚིག་འགྲེལ་
ལས། འཕགས་པ་དེ་ཉིད་བསྡུས་པ་ལ་སོགས་པ་ནང་གི་སྦྱོར་བ་གཙོ་བོར་
གྱུར་པ་ཡིན་མོད་ཀྱི་ཕྱིའི་སྤྱོད་པ་རྣམས་ཀྱང་མེད་པ་མ་ཡིན་ནོ། །ཞེས་
གསུངས་སོ། །ཡང་ན། རྒྱ་ཆེ་བ་ཀུན་རྫོབ་ཀྱི་བདེན་པ་ཀུན་ཤེས། ཟབ་པ་
དོན་དམ་པའི་བདེན་པ་ཀུན་རིག་ནས། དེ་གཉིས་དབྱེར་མེད་དུ་སྦྱོར་བའི་
རྣལ་འབྱོར་གཙོ་བོར་སྟོན་པས་རྣལ་འབྱོར་གྱི་རྒྱུད་དེ། རྡོ་རྗེ་རྩེ་མོར། རྣལ་
འབྱོར་དོན་ནི་ཅི་ཡིན་བརྗོད། །ཆོས་རྒྱ་ཆེན་པོ་དམ་པ་དང་། །ཟབ་མོའི་
མཆོག་ཏུ་གྱུར་པ་དེ། །ཀུན་ཤེས་ཀུན་རིག་ལྡན་འབྱོར་པ། །རྣལ་འབྱོར་དོན་
112



དུ་བརྗོད་པར་བྱ། །ཞེས་སོ། །ཡང་ཐབས་ཤེས་དབྱེར་མེད་དུ་སྦྱོར་བས་རྣལ་
འབྱོར། རྒྱུད་ཐམས་ཅད་ཀྱི་མཆོག་ཏུ་གྱུར་པས་ན་ཆེན་པོ། དེའི་གོང་ན་
རྒྱུད་གཞན་མེད་པས་ན་བླ་ན་མེད་པ་སྟེ། གསང་འདུས་རྒྱུད་ཕྱི་མ་ལས། ཨེ་
མའོ་ཤིན་ཏུ་རྙེད་དཀའ་བ། །བྱང་ཆུབ་སྒྲུབ་པའི་ཐབས་འདི་ཡིན། །རྒྱུད་ཀྱི་
མཆོག་གི་མཆོག་གྱུར་པ། །གསང་བ་འདུས་པ་ཞེས་བྱའི་རྒྱུད། །ཅེས་པ་དང་།
རྡོ་རྗེ་སྙིང་པོ་རྒྱུན་གྱི་རྒྱུད་ལས། བཅོམ་ལྡན་དེ་བཞིན་གཤེགས་ཀུན་གྱི། །ཡེ་
ཤེས་ཞེས་པ་དྲི་མེད་པ། །བྱང་ཆུབ་སེམས་ནི་རིན་པོ་ཆེ། །བླ་ན་མེད་པ་
བཤད་དུ་གསོལ། །ཞེས་དང༌། གུར་ལས་ཀྱང་། ཨེ་མའོ་མཁའ་འགྲོ་མ་ཡི་
རྒྱུད། །རྒྱུད་རྣམས་ཀུན་ལ་དམ་པ་སྟེ། །རྟོགས་སླའང་རྟོགས་པར་དཀའ་བ་
དང༌། །རིག་ན་མི་རིག་པ་ཉིད་དོ། །ཞེས་པའི་འགྲེལ་པར། རྒྱུད་རྣམས་ཀུན་
གྱི་བླ་མ་སྟེ། །ཞེས་བྱ་བ་ནི་རྣལ་འབྱོར་གྱི་རྒྱུད་བླ་ན་མེད་པ་སྟེ། བྱ་བ་དང་
སྤྱོད་པའི་རྒྱུད་ལ་སོགས་པའི་བླ་མར་གྱུར་པའི་ཕྱིར་རོ་ཞེས་སོ། །
གསུམ་པ་ནི་དེ་ལྟར་རྒྱུད་སྡེ་བཞིའམ་ལྔ་ལ་སོགས་པར་གསུངས་པ་
ཐམས་ཅད་བསྡུ་ན་ཕྱི་ནང་གཉིས་སུ་འདུ་སྟེ། རྡོ་རྗེ་སྙིང་པོ་རྒྱན་གྱི་རྒྱུད་
ལས། ཕྱི་ནང་དབྱེ་བ་ཤེས་པ་ཡིས། །རྒྱུད་ཀྱི་དབྱེ་བ་ཤེས་པར་བྱ། །ནང་དུ་
བསྟན་པ་བླ་མ་ལས། །ཡང་དག་བླངས་ཏེ་བསྒྲུབ་པར་བྱ། །ཞེས་གསུངས་
ཤིང་། ཕྱི་ནང་གི་ཁྱད་པར་ཡང་། རྡོ་རྗེ་སྙིང་པོ་རྒྱན་གྱི་རྒྱུད་ལས། ཕྱིར་
བཟློག་གཉིས་ཀྱི་ཆོ་ག་དང༌། །གསང་དང་ཤེས་རབ་ཡེ་ཤེས་དང༌། །ཁ་སྦྱོར་
འབྱེད་པའི་ཆོ་ག་དང་། །གཏོར་མ་རྡོ་རྗེའི་བཟླས་པ་དང་། །དྲག་ཤུལ་སྒྲུབ་
པའི་ཆོ་ག་དང་། །རབ་ཏུ་གནས་དང་དཀྱིལ་འཁོར་སྒྲུབ། །གསང་བའི་དེ་
ཉིད་བཅུ་ཡིན་ནོ། །དཀྱིལ་འཁོར་ཏིང་འཛིན་ཕྱག་རྒྱ་དང༌། །སྟངས་སྟབས་
113



འདུག་སྟངས་བཟླས་བརྗོད་དང་། །སྦྱིན་སྲེག་མཆོད་པ་ལེགས་སྦྱར་དང༌། །
སླར་སྡུད་པ་ཡི་རྣམ་པ་ནི། །ཕྱི་ཡི་དེ་ཉིད་བཅུ་ཡིན་ནོ། །ཞེས་རྣལ་འབྱོར་གྱི་
རྒྱུད་ནས་གསུངས་པའི་དེ་ཉིད་བཅུ་ལ། ཕྱིའི་དེ་ཉིད་བཅུ་རུ་བཤད་པའི་
རིགས་པས་རྣལ་འབྱོར་གྱི་རྒྱུད་མན་ཆད་ཕྱི་ཡིན་ལ། ཁྲོ་བོ་བཅུ་ལྟ་བུའི་སྲུང་
འཁོར་བསྒོམ་པས་ཕྱིར་བཟློག་པ་དང་། བྲིས་པའི་སྲུང་འཁོར་གྱིས་ཕྱིར་
བཟློག་པ་དང་། གསང་བའི་དབང་བསྐུར་བ་དང་། ཤེས་རབ་ཡེ་ཤེས་ཀྱི་
དབང་བསྐུར་བ་དང༌། ཁ་སྦྱོར་དབྱེ་བའི་ཆོ་གས་དགྲ་གསད་པ་དང་།
གཏོར་མའི་ཆོ་ག་དང༌། རྡོ་རྗེ་བཟླས་པ་དང་། མ་གྲུབ་ན་སྤོགས་པའི་ཆོ་ག་
དྲག་ཤུལ་ལམ་བཙན་ཐབས་ཀྱི་སྒྲུབ་པ་སྟེ་ལྷ་གསད་པའི་ཆོ་ག་དང་། རབ་
གནས་དང་། དཀྱིལ་འཁོར་སྒྲུབ་པ་སྟེ། དེ་རྣམས་གསང་བའི་དེ་ཁོ་ན་ཉིད་
བཅུར་བཤད་པའི་རིགས་པས་དེ་རྣམས་སྟོན་པའི་རྒྱུད་ནི། གསང་བའམ་
ནང་ཡིན་པས། རྣལ་འབྱོར་བླ་མེད་ཀྱི་རྒྱུད་ནི། སྔགས་ནང་ཡིན་ནོ། །སློབ་
དཔོན་ཨ་བྱས། རྡོ་རྗེ་འཆང་གི་ཕྱི་ནང་རྡོ་རྗེ་བཞིན། །རིམ་པར་བརྒྱུད་པ་
སྙིང་ལ་གཟུང་བར་མཛོད། །དཀྱིལ་འཁོར་ལ་སོགས་ཆོ་ག་ནི། །སྟོན་པས་
རྒྱུད་སྡེ་གཉིས་སུ་སྤྲོས། །ཞེས་རྒྱུད་སྡེ་གཉིས་སུ་བསྡུས་ཤིང་། དེ་ཡང་བྱ་བ་
དང་སྤྱོད་པའི་རྒྱུད་ནི་ཕྱི། རྣལ་འབྱོར་དང་རྣལ་འབྱོར་བླ་མེད་གཉིས་ནང་
དུ་བཞེད་པར་མངོན་ཏེ། ཕྱི་དང་གསང་བ་ཐེག་པ་གསུམ། །ཞེས་པའི་
འགྲེལ་པ་མན་སྙེར། དམ་པའི་ཆོས་ཕྱིའི་ནི་བྱ་བའི་རྒྱུད་ལ་སོགས་པའོ། །དེ་
ལ་བྱ་བའི་རྒྱུད་ནི། དམ་ཚིག་གསུམ་གྱི་རྒྱལ་པོ་དང༌། འབྱུང་པོ་འདུལ་བྱེད་
ལ་སོགས་པ་སྟེ། གང་དུ་ཁྲུས་དང་སྨྲ་བཅད་ལ་སོགས་པ་རྣམས་ཀྱིས་བྱ་བ་
ཕྱི་རོལ་གྱི་ལུགས་མ་དང་བྲིས་སྐུ་ལ་སོགས་པ་ལ་ལྷ་རུ་དམིགས་པའོ། །སྤྱོད་
114



པའི་རྒྱུད་ནི་རྣམ་པར་སྣང་མཛད་མངོན་པར་བྱང་ཆུབ་པ་ལ་སོགས་པའོ། །
གསང་བ་ནི་རྣལ་འབྱོར་གྱི་རྒྱུད་ལ་སོགས་པ་སྟེ། རྣལ་འབྱོར་གྱི་རྒྱུད་ནི། དེ་
ཁོ་ན་ཉིད་བསྡུས་པ་ལ་སོགས་པའོ། །རྣལ་འབྱོར་བླ་མའི་རྒྱུད་ནི། འདུས་པ་
ལ་སོགས་པའོ། །རྣལ་འབྱོར་བླ་ན་མེད་པའི་རྒྱུད་ནི་རྣལ་འབྱོར་མའི་རྒྱུད་
དོ། །ཞེས་གསུངས་པའི་ཕྱིར་རོ། །འདི་ལ་བོད་ཀྱི་བླ་མ་དག་སྟོན་པ་དང་།
འཁོར་དང་། གནས་དང་། མཆོད་རྫས་དང་། ལམ་དང༌། དེ་ཁོ་ན་ཉིད་ཀྱི་
ཁྱད་པར་ཏེ། དྲུག་ཏུ་བཞེད་དེ། རྣམ་སྣང་དང༌། ཤཱཀ་ཐུབ་ལ་སོགས་པ་
སྟོན་པར་བྱས་པ་ནི་ཕྱི། རྡོ་རྗེ་འཆང་ངམ་ཧེ་རུ་ཀ་ལ་སོགས་པ་སྟོན་པར་
བྱས་པ་ནི། ནང་སྟེ། རྡོ་རྗེ་ཕྲེང་བ་ལས། རྡོ་རྗེ་སེམས་དཔའ་བོ་རྡོ་རྗེ། །རྡོ་རྗེ་
འཇིགས་བྱེད་དབང་ཕྱུག་དང་། །ཧེ་རུ་ཀ་དང་དུས་འཁོར་ལོ། །དང་པོའི་
སངས་རྒྱས་ལ་སོགས་མཚན། །ཞེས་རྒྱུད་སྟོན་པ་པོའི་མཚན་ཉིད་ཀྱི་རྣམ་
གྲངས་སུ་གསུངས་པའི་ཕྱིར་རོ། །རྣམ་སྣང་མངོན་བྱང་ལས། བཅོམ་ལྡན་
རྣམ་སྣང་མཛད་ཆེན་གྱིས། །ཕྱག་ན་རྡོ་རྗེ་ཆེར་གྱུར་ལ། །ལེགས་སོ་བུ་ཞེས་
འདི་སྐད་གསུངས། །ཞེས་དང་། འཇམ་དཔལ་རྩ་རྒྱུད་ལས། ཐུབ་པ་བདུན་
པས་ཚིགས་བཅད་ནི། །སངས་རྒྱས་གསུང་ནི་དག་པས་གསུངས། །ཞེས་
གསུངས་པ་ལྟ་བུའོ། །འཁོར་ནི་སྟོན་པ་ལས་རྒྱུད་ཐ་དད་པའི་འཁོར་ཕྱི་པ།
སྟོན་པ་ལས་རྒྱུད་ཐ་མི་དད་པའི་འཁོར་ནང་པ་ཞེས་གསུངས་ཏེ། རྣལ་
འབྱོར་གྱི་རྒྱུད་ལྟ་བུ་ལ་དེའི་ངེས་པ་མ་མཐོང་ངོ་། །གནས་ནི། འོག་མིན་
དང་དགའ་ལྡན་ལ་སོགས་པར་གསུངས་པ་ཕྱི་པ། རྡོ་རྗེ་བཙུན་མོའི་བྷ་གར་
གསུངས་པ་རྣམས་ནང་པ་སྟེ། འཇམ་དཔལ་རྩ་རྒྱུད་ལས། བཅོམ་ལྡན་
འདས་གནས་གཙང་མའི་སྟེང་གི་ནམ་མཁའི་དཀྱིལ་ན། ཞེས་པ་དང་། དེ་
115



ཉིད་བསྡུས་པར། བཅོམ་ལྡན་འདས་འོག་མིན་ལྷའི་རྒྱལ་པོའི་གནས་ན་
བཞུགས་ཏེ། ཞེས་དང་། རྡོ་རྗེ་རྩེ་མོ་ལས། འོག་མིན་སྟུག་པོ་ཉམས་དགའ་
ཞིང༌། །སྡུག་པོའི་ཞིང་ཁམས་འཇིགས་མེད་པ། །དེ་ནས་སངས་རྒྱས་རྣམས་
ཀྱི་ཆོས། །རྫོགས་པར་ལོངས་སྤྱོད་ཚུལ་འདི་འབྱུང་། །ཞེས་དང་། རྡོ་རྗེ་ཕྲེང་
བར། ཨེ་ནི་གསང་བ་མཁའ་དབྱིངས་སམ། །བྷ་ག་ཆོས་འབྱུང་པདྨ་ཡིན། །
རྣལ་འབྱོར་སེང་གེའི་གདན་ལ་བཞུགས། །ཞེས་སོ། །མཆོད་རྫས་ནི། མེ་ཏོག་
ལ་སོགས་པ་ཕྱིའི་དངོས་པོ་དང་ཕྱིའི་འདོད་ཡོན་ལྔས་མཆོད་པ་གཙོ་ཆེ་བ་
ཕྱི་པ། ནང་སེམས་ཅན་གྱི་ལུས་ལས་བྱུང་བའི་ཤ་ལྔ་བདུད་རྩི་ལྔ་དང་ཕྱག་
རྒྱའི་འདོད་ཡོན་ལྔས་མཆོད་པ་ནང་པ་སྟེ། རྡོ་རྗེ་རྩེ་མོ་ལས། ལྷ་སོགས་
བདག་གིར་མ་བྱས་པའི། །མེ་ཏོག་ཆུ་སྐྱེས་ཐང་སྐྱེས་དག །ཐུབ་པའི་དབང་
ཕྱུག་རྣམས་ལ་དབུལ། །ཞེས་སོགས་དང་། བདེ་མཆོག་ཉུང་ངུའི་རྒྱུད་ལས།
རང་རྫས་ཐིག་ལེས་སངས་རྒྱས་དང་། །བྱང་ཆུབ་སེམས་དཔའ་མཆོད་པར་
བྱ། །ཞེས་སོ། །ལམ་ནི། ཐར་པའི་འདྲ་འབག་ལམ་དུ་བྱེད་པ། སངས་རྒྱ་བ་
དང་ཚུལ་མཐུན་པར་ལྷ་བསྐྱེད་པ་ཕྱི་པ། ཞེས་གསུངས་ཏེ། བྱ་སྤྱོད་ལ་ནི་དེ་
བཞིན་ངེས་པ་མ་མཐོང་། རྣལ་འབྱོར་རྒྱུད་ལ་དེ་བཞིན་ཡོད་དེ། རྩེ་མོ་ལས།
དེ་ནས་བྱང་སེམས་རྣམ་འཕྲུལ་དུ། །སོ་སོའི་སྐྱེ་བོས་མི་ནུས་སོ། །དེ་རྣམས་
ཀྱི་ནི་ཏིང་འཛིན་མཆོག །སེམས་ཉིད་ཀྱིས་ནི་ཡང་དག་བྱ། །དང་པོའི་རྒྱུད་
ལས་བཤད་པ་བཞིན། །སངས་རྒྱས་ཀྱིས་ནི་རྣམ་འཕྲུལ་བཤམ། །ཞེས་
གསུངས་ལ། འཁོར་བའི་འདྲ་འབག་ལམ་དུ་བྱེད་པ་སེམས་ཅན་སྐྱེ་གནས་
བཞི་སྦྱོང་བ་དང་མཐུན་པར་ལྷ་བསྐྱེད་པ་ནང་ངོ༌། །དེ་ཁོ་ན་ཉིད་ཀྱི་ཁྱད་
པར་ནི། ལྷའི་དེ་ཁོ་ན་ཉིད་ཡེ་ཤེས་ལྔར་སྟོན་པ་ཕྱི་པ། སེམས་ཅན་གྱི་ཕུང་
116



པོ་དང་ཤ་ལྔ་བདུད་རྩི་ལྔ་ལ་སོགས་པའི་དེ་ཁོ་ན་ཉིད་ཡེ་ཤེས་ལྔར་སྟོན་པ་་་
ནང་པ་སྟེ། རྩེ་མོ་ལས། སངས་རྒྱས་ཐམས་ཅད་ཡང་དག་བསྡུས། །ཆོས་
དབྱིངས་བརྟན་པའི་ངོ་བོ་ཉིད། །གསང་བ་ཀུན་ཏུ་ཁྱབ་པར་བསྡུས། །
དབུས་སུ་མགོན་པོ་རྣམ་སྣང་མཛད། །ཅེས་རྣམ་སྣང་ཆོས་ཀྱི་དབྱིངས་ཀྱི་ཡེ་
ཤེས། མི་བསྐྱོད་པ་མེ་ལོང་ལྟ་བུའི་ཡེ་ཤེས་ལ་སོགས་པར་གསུངས་ཤིང་།
སྡོམ་འབྱུང་ལས། གཟུགས་དང་ཚོར་བ་འདུ་ཤེས་དང་། །འདུ་བྱེད་རྣམ་
ཤེས་ཉིད་ཀྱང་སྟེ། །མེ་ལོང་མཉམ་པ་ཉིད་དང་ནི། །སོ་སོར་ཀུན་རྟོག་བྱ་
གྲུབ་ཉིད། །ཆོས་དབྱིངས་ཤིན་ཏུ་རྣམ་དག་སྟེ། །ཡེ་ཤེས་འདི་རྣམས་རབ་ཏུ་
གནས། །རྣམ་པར་སྣང་མཛད་རིན་ཆེན་འབྱུང་། །སྣང་མཐའ་དོན་ཡོད་མི་
བསྐྱོད་ཉིད། །རྣམ་ལྔ་གཅིག་ཏུ་རྫོགས་བྱང་ཆུབ། །ཅེས་དང༌། རྡོ་རྗེ་སྙིང་པོ་
རྒྱན་གྱི་རྒྱུད་ལས། དེ་བཞིན་གླང་ཆེན་རྟ་ཤ་དང་། །བ་གླང་ཁྱི་ཤ་ཤ་ཆེན་
རྣམས། །ཡེ་ཤེས་ལྔ་ཡི་ངོ་བོའི་ཕྱིར། །དགའ་བའི་སེམས་ཀྱིས་བཟའ་བར་
བྱ། །ཞེས་སོགས་གསུངས་པའི་ཕྱིར་རོ། །འོན་ཀྱང་ལམ་གྱི་ཁྱད་པར་ལ་
བསྐྱེད་རིམ་གྱི་ཁྱད་པར་ཙམ་ལས་མི་གསུང་མོད་ཀྱི། སྨིན་བྱེད་དབང་ལ་
ཡང་ཁྱད་པར་ཡོད་དེ། རྣལ་འབྱོར་གྱི་རྒྱུད་མན་ཆད་དུ་གསང་དབང་ཤེས་
རབ་ཡེ་ཤེས་ཀྱི་དབང་། དབང་བཞི་པ་དང་གསུམ་མ་གསུངས་ལ། རྣལ་
འབྱོར་ཆེན་པོར་གསུངས་པ་སྔར་གྱི་ཡེ་ཤེས་ཐིག་ལེའི་ལུང་གིས་གྲུབ་བོ། །དེ་
མི་འཐད་དེ། རྣལ་འབྱོར་གྱི་རྒྱུད་དུ་ཡང་གསང་བའི་དབང་བསྐུར་བཤད་
པའི་ཕྱིར་རོ་སྙམ་ན། དེ་ནི་ལྷ་དང་དཀྱིལ་འཁོར་གྱི་དེ་ཁོ་ན་ཉིད་དང་སློབ་
དཔོན་གྱི་ལས་སྟོན་པ་ཙམ་ལ་མིང་བཏགས་པ་ཡིན་པས་དོན་མི་འདྲའོ། །
རྣལ་འབྱོར་གྱི་རྒྱུད་ཁ་ཅིག་ཏུ། ཤེས་རབ་ཡེ་ཤེས་ཀྱི་དབང་བསྐུར་བ། ཞེས་
117



གསུངས་པ་ཡང་མིང་ཙམ་ཡིན་གྱི་རྣལ་འབྱོར་ཆེན་པོའི་རྒྱུད་དུ་གསུངས་པ་
དང་དོན་མི་འདྲའོ། །གྲོལ་བྱེད་སྒྲུབ་ཐབས་ལའང་བསྐྱེད་རིམ་དུ་མ་ཟད།
བསྐྱེད་རིམ་ནི་ཐུན་མོང་བ་ཡིན་ལ། ཐུན་མོང་མ་ཡིན་པ་རྫོགས་པའི་རིམ་
པས་ཁྱད་པར་ཕྱེ་སྟེ། རྣལ་འབྱོར་གྱི་རྒྱུད་མན་ཆད་དུ་རྫོགས་རིམ་གསལ་
བར་གསུངས་པ་མེད་ལ། རྣལ་འབྱོར་ཆེན་པོར་རྫོགས་པའི་རིམ་པ་གསལ་
བར་གསུངས་པའི་ཕྱིར་རོ། །རྡོ་རྗེ་ཕྲེང་བ་ལས། བདག་བྱིན་བརླབ་པའི་
མཚན་ཉིད་གཅིག །གཟུང་དང་འཛིན་པ་རྣམ་སྤངས་པ། །བག་ཆགས་རྣམ་
རྟོག་རྣམ་པར་སྤངས། །ཚིག་གི་མདུད་པ་ཆ་ཡིས་སྟོང་། །སྒོམ་དང་བསྒོམ་བྱ་
རྣམ་པར་སྤངས། །སྟོང་ཉིད་ཡེ་ཤེས་མཚན་ཉིད་དོ། །སྔགས་དང་ཕྱག་རྒྱ་དེ་
ཉིད་ཆ། །རྣམ་པའི་དབྱེ་བ་དེ་བཞིན་སྤངས། །བྱ་བ་སྤྱོད་པ་རྣལ་འབྱོར་གྱི། །
རྒྱུད་རྣམས་ལ་ཡང་མ་གསུངས་སོ། །ཞེས་ཕྱིའི་རྒྱུད་དུ། སྒྱུ་ལུས་འོད་གསལ་
གྱི་རྫོགས་རིམ་མ་བསྟན་པར་བཤད་པའི་ཕྱིར་དང་། རྡོ་རྗེ་སྙིང་པོ་རྒྱན་གྱི་
རྒྱུད་ལས། ཨཱ་ལི་དང་ནི་ཀཱ་ལི་དང་། །དེ་བྱུང་ཟླ་བ་རྣམ་པ་གཉིས། །མེ་ལོང་
ལྟ་བུའི་ཡེ་ཤེས་ཏེ། །གཅིག་ཏུ་གྱུར་པ་མཉམ་ཉིད་དོ། །ས་བོན་མཚན་མར་
གྱུར་པ་ནི། །སོ་སོར་རྟོག་པར་ངས་བཤད་དོ། །དེ་བྱུང་སངས་རྒྱས་ཐམས་
ཅད་ཀྱིས། །འགྲོ་དོན་བྱེད་པ་བྱ་ནན་ཏན། །གཟུགས་བརྙན་རྫོགས་པ་ཆོས་
དབྱིངས་ཏེ། །ལྷ་ཡི་དབང་པོ་སངས་རྒྱས་བསྐྱེད། །དེ་ལ་བར་མས་ཞུ་བས་
བསྐྱེད། །བསྐུར་བས་རང་གི་ལྷར་བསྐྱེད་ནས། །བྱིན་གྱིས་བརླབ་པ་བྱ་བ་
ནི། །རྒྱུད་རྣམས་ཀྱི་ནི་ཐུན་མོང་ངོ༌། །གསང་དང་གསང་ཆེན་ཤིན་ཏུ་
གསང་། །རྣལ་འབྱོར་རྣལ་འབྱོར་ཆེན་པོ་དང་། །རྗེས་སུ་རྣལ་འབྱོར་ཞེས་བྱ་
དང་། །སྟོང་པ་དང་ནི་ཤིན་ཏུ་སྟོང་། །ཆེན་པོ་སྟོང་པ་ཞེས་བྱ་དང་། །དགའ་
118



དང་དགའ་བ་བར་མ་དང་། །དགའ་བྲལ་གྱི་ནི་དགའ་བ་རྣམས། །རྒྱུད་
རྣམས་ཀུན་གྱི་སྤྱི་བོ་འོ། །ཞེས་བསྐྱེད་པའི་རིམ་པ་ནི་རྒྱུད་ཀུན་གྱི་ཐུན་མོང་
བ་དང་། གསང་བ་བསྐྱེད་རིམ་རྡོར་བཟླས་དང་། གསང་ཆེན་བདག་བྱིན་
གྱིས་བརླབ་པའི་རིམ་པ་དང༌། ཤིན་ཏུ་གསང་བ་མངོན་པར་བྱང་ཆུབ་པའི་
རིམ་པ་སོགས་རྫོགས་རིམ་ནི། རྒྱུད་རྣམས་ཀུན་གྱི་སྤྱི་བོ་སྟེ། རྩེ་མོའམ་
མཆོག་ཡིན་པས་ཐུན་མོང་མ་ཡིན་པའོ། །དེ་བཞིན་དུ་བརྟན་བྱེད་ཀྱི་ཡན་
ལག་སྤྱོད་པ་དང༌། བསྲུང་བྱ་དང་བཟའ་བྱའི་དམ་ཚིག་སོགས་ལའང་ཁྱད་
ཡོད་དེ། །གོང་དུ་རྒྱུད་སྡེའི་ཁྱད་པར་བཤད་པའི་སྐབས་བཞིན་ཤེས་པར་
བྱའོ། །
119



བཞི་པ། རྒྱུད་སྡེ་དེ་སངས་རྒྱས་ཀྱིས་ཇི་ལྟར་
གསུངས་པའི་ཚུལ།
གསུམ་པ་ལ། རྡོ་རྗེ་ཐེག་པ་སངས་རྒྱས་ཀྱི་བཀའ་མ་ཡིན་པའི་རྩོད་པ་
སྤང་། སངས་རྒྱས་ཀྱི་བཀའ་ཡིན་པར་བསྒྲུབ། ཇི་ལྟར་གསུངས་པའི་ཚུལ་
དངོས་དང་གསུམ་གྱི་དང་པོ་ནི། བསོད་ནམས་མ་ཡིན་པ་ཆེན་པོ་བསགས་
པ། རང་བཟོའི་རྣམ་རྟོག་གིས་རྒྱུད་དཀྲུགས་པ་བདུད་ཀྱི་ཐིབས་ཀྱིས་ནོན་
པ་ཁ་ཅིག རྡོ་རྗེ་ཐེག་པ་ནི། སངས་རྒྱས་ཀྱི་བཀའ་མ་ཡིན་ཏེ། སངས་རྒྱས་
ཀྱི་རྒྱུ་ནི་བྱང་ཆུབ་ཏུ་སེམས་བསྐྱེད་ནས་ཕ་རོལ་ཏུ་ཕྱིན་པ་དྲུག་ལ་སློབ་པ་་་་
ཡིན་ལ། གསང་སྔགས་ནས་དེ་དང་འགལ་བ། དབང་དང་མངོན་སྤྱོད་ལ་
སོགས་པའི་ལས་བསྟན་ཅིང་། དེ་དག་ནི་ཆགས་སྡང་གི་རྒྱུ་ལས་བྱུང་བ་ཡིན་
པས་ངན་འགྲོའི་རྒྱུ་ཡིན་ཏེ། དྲན་པ་ཉེར་གཞག་གི་ཚིག་ལེའུར་བྱས་པ་ལས།
འདོད་ཆགས་ཀྱིས་ནི་གདུངས་པ་རྣམས། །ངང་པ་ཕུག་རོན་ལ་སོགས་
དང༌། །བོང་བུ་འདོད་ཆགས་ཅན་རྣམས་ཀྱི། །སྐྱེ་གནས་སྲིན་སོགས་སྐྱེ་
གནས་སྐྱེ། །ཞེས་སོགས་བཤད་པའི་ཕྱིར་དང་། བཤང་གཅི་ཟས་སུ་ཟ་བ་ལ་
སོགས་པ་འཇིག་རྟེན་ཕལ་པ་རྣམས་ཀྱིས་ཀྱང་སྨད་ཅིང་སྤངས་པ་ཡིན་ན།
མཁས་པ་སྙིང་རྗེ་ཆེན་པོ་དང་ལྡན་པ་རྣམས་ཇི་ལྟར་དེ་ལ་འཇུག་ཅིང་།
ཞུགས་ཀྱང་སངས་རྒྱས་ཀྱི་རྒྱུར་མི་འགྱུར་བས། དེ་ལྟ་བུ་སྟོན་པའི་གཞུང་
རྣམས་ནི་སངས་རྒྱས་ཀྱི་བཀའ་མ་ཡིན་གྱི། སྒྲིན་པོ་རྣམས་ཀྱིས་སྦྱར་བ་ལྟ་
བུར་ཤེས་སོ་སྙམ་ན། འདི་ནི་བདག་ཉིད་ལ་ཕུང་ཁྲོལ་ཆེན་པོ་བསྐྱེད་པའི་
ཚིག་སྟེ། རྡོ་རྗེ་ཐེག་པ་ནི་ཕ་རོལ་ཏུ་ཕྱིན་པའི་ཐེག་པ་ཆེན་པོ་ལས་དུ་མས་
120



ཁྱད་པར་དུ་འཕགས་པར་གོང་དུ་བསྒྲུབས་ཟིན་ལ། དེར་གསུངས་པའི་
དབང་དང་མངོན་སྤྱོད་ལ་སོགས་པའི་ལས་སངས་རྒྱས་ཀྱི་རྒྱུར་མི་འགྱུར་་་་་
བའི་རྒྱུ་མཚན་ཅི། བྱམས་སོགས་ཀྱིས་ཀུན་ནས་བསླང་བའི་སྦྱིན་སོགས་དང་
འགལ་བའི་ཕྱིར་ཞེ་ན། དེ་ཅི་ཕན་ཚུན་སྤང་འགལ་ཡིན་པའི་ཕྱིར་ཞེ་ན།
བྱམས་སྙིང་རྗེ་ཡང་འགལ་བས་སངས་རྒྱས་ཀྱི་རྒྱུ་མིན་པར་འགྱུར་རོ། །ལྷན་
ཅིག་མི་གནས་འགལ་ཡིན་པའི་ཕྱིར་ཞེ་ན། སྔགས་པ་ལ་ཡང་བྱང་ཆུབ་ཏུ་
སེམས་བསྐྱེད་དེ་བྱམས་སོགས་ཀྱིས་ཀུན་ནས་བསླང་བའི་སྦྱིན་སོགས་ཡོད་་་་
པའི་ཕྱིར། དབང་དང་མངོན་སྤྱོད་སོགས་ཀྱང་ཆགས་སྡང་གིས་ཀུན་ནས་
བསླང་བར་མི་འགྱུར་ཏེ། སྙིང་རྗེ་ཆེན་པོས་ཀུན་ནས་བསླངས་ནས་གཞན་
ཕུགས་སུ་ཕན་པའི་དོན་དུ་མངོན་སྤྱོད་བྱེད་པ་ཡིན་ཏེ། ཇི་སྐད་དུ། ཉི་མའི་
ཟེར་གྱིས་གདུངས་པའི་མཚོ་ཆེན་དང་། །མཉམ་པའི་གཟུགས་སུ་སྙིང་རྗེ་
ཆེན་པོས་ཁྲོ། །ནང་ན་ཁ་བ་ལྟར་བསིལ་ཕྱི་རོལ་ཏུ། །རྩུབ་པ་ཉིད་ཀྱིས་འགྲོ་
བ་སྐྱོང་བར་བྱེད། །ཅེས་གསུངས་པས། སྙིང་རྗེ་ཆེན་པོས་ཀུན་ནས་བསླངས་
ནས་གཞན་དོན་ཁོ་ནར་བྱ་བ་ཡིན་ནོ། །དེ་ཡང་སྲོག་གཅོད་པ་ལ་སོགས་པ་
བྱ་བར་བསྟན་པ་ལས། དྲང་དོན་ནི་རང་ཉིད་མངོན་ཤེས་དང་ལྡན་པས་ཕ་
རོལ་པོའི་སྔོན་དང་ཕྱི་མའི་མཐའ་ཤེས་པས། མཚམས་མེད་པ་ལྔ་དང་།
སློབ་དཔོན་སྨོད་པ་ལ་སོགས་པའི་ལས་བྱེད་པ་ཆོས་བསྟན་པ་ལ་སོགས་པས་
སྡིག་པ་ལས་བཟློག་པར་མི་ནུས་ཤིང་། མ་བཟློག་ན་ཉེས་སྤྱོད་བྱས་ནས་
དམྱལ་བར་ལྟུང་ངེས་པ་ལ། བདག་གཞན་བརྗེ་བའི་བྱང་ཆུབ་ཀྱི་སེམས་
ཀྱིས་གཞན་ཕ་རོལ་པོ་དམྱལ་བར་འགྲོ་བ་ལས་བསྐྱབ་པའི་དོན་དུ། གཤིན་
རྗེ་གཤེད་ལ་སོགས་པའི་ཏིང་ངེ་འཛིན་དང་སྔགས་དང་རྒྱུད་ཀྱི་སྦྱོར་བས་་་་
121



གསད་པའི་ལས་བྱ་བར་བསྟན་པ་ཡིན་ཏེ། དཔེར་ན་དེད་དཔོན་ཐབས་
ལ་མཁས་པས་ཕྱིར་མི་ལྡོག་པའི་བྱང་སེམས་ལྔ་བརྒྱ་གསོད་པའི་བསམ་ངན་
སྐྱེས་པའི་མི་ནག་པོ་ལ། མདུང་ཐུང་གིས་བསྣུན་ནས་བསད་པས་བསྐལ་པ་
མང་པོའི་ཚོགས་འདུམས་པར་བཤད་པ་ལྟ་བུའོ། །དེ་ལྟ་མ་ཡིན་པར་བྱང་
ཆུབ་ཀྱི་སེམས་དང་བྲལ་བས་མངོན་སྤྱོད་ཀྱི་ལས་བྱས་ན། གསང་སྔགས་ཀྱི་
རྩ་ལྟུང་འབྱུང་ཞིང་དམྱལ་བར་ལྟུང་བར་འགྱུར་ཏེ། འཇམ་དཔལ་རྩ་རྒྱུད་
ལས། བློ་ལྡན་སྙིང་པོ་ཐིག་ལེ་ཡི། །རྒྱལ་པོ་དེ་ཡི་བློན་པོ་ནི། །ཙ་ནག་ཀྱ་ཞེས་
རྣམ་གྲགས་པ། །བྲམ་ཟེའི་ཁྱེའུས་ཁྲོ་བོ་འགྲུབ། །གཤིན་རྗེ་གཤེད་ཅེས་བྱ་བ་
ནི། །བློ་ངན་དེས་ནི་དེ་ཡང་འགྲུབ། །དེས་ནི་ཁྲོ་བས་ཟིལ་ནོན་ནས། །སྲོག་
ཆགས་དག་གི་འཚོ་བ་བཅད། །དེ་ཚེ་རྒྱལ་པོ་གསུམ་གྱི་བར། །ཤིན་ཏུ་མི་
བཟད་སྡིག་པ་བྱས། །དེ་ནི་དུས་རིང་འཚོ་བ་ཡི། །བྲམ་ཟེ་ངན་པ་འབྱུང་
བར་འགྱུར། །དེ་ཡི་སྔགས་ཀྱི་མཐུ་ཡིས་ནི། །ལུས་དེས་ལྷ་མིན་སྟེན་པར་
བྱེད། །ལྷ་མིན་ལུས་ལ་ཞུགས་ནས་ནི། །དེ་ནི་དུས་རིང་འཚོ་བར་བྱེད། །དེ་
ནས་ལུས་དེ་ཞིག་ནས་ཀྱང་། །མནར་མེད་དམྱལ་བར་ཡང་དག་འགྲོ། །དེ་
ནས་དམྱལ་བའི་སྡུག་བསྔལ་དེ། །བློ་ངན་དེས་ནི་རྗེས་སུ་མྱོང་། །ཞེས་བཤད་
པའི་ཕྱིར་རོ། །ཡང་ན་ཁྲོ་བོའི་རིགས་ཀྱི་ཏིང་ངེ་འཛིན་གྱིས་རེ་ཞིག་དེའི་
སྲོག་བཀུག་ནས་ཚར་བཅད་དེ། ཚར་ཆོད་པ་དང་སླར་སྲོག་དེའི་ལུས་ལ་
བཅུག་ནས་འཚོ་བར་བྱེད་པ་གསད་པ་དང་གསོ་བ་ནུས་པས་བྱེད་པ་ཡིན་
གྱི། རྣམ་པ་ཐམས་ཅད་དུ་སྲོག་གཅོད་པ་ནི་མ་ཡིན་ཏེ། དྲི་མེད་འོད་ལས།
འདིར་རྣལ་འབྱོར་པ་ཡིས་ཉིན་དང་མཚན་མོར་སྲོག་གཅོད་པ་དག་བྱ་བ་དེ་
ནི་ཐམས་ཅད་མཁྱེན་པའི་འབྲས་བུ་ཐོབ་པའི་སླད་དུ་རང་གི་ལུས་ལ་སྲོག་་་་
122



ཉམས་པ་ལ་གསུངས་པ་སྟེ། ཕྱི་རོལ་ཏུ་སྲོག་གཅོད་པ་ནི་མ་ཡིན་ནོ། །འདིར་
ཕྱི་རོལ་ཏུ་གདུལ་དཀའ་བ་འདུལ་བའི་སླད་དུ་སྲོག་གཅོད་པར་གསུངས་པ་
གང་ཡིན་པ་དེ་ནི་དེ་རྣམས་ཀྱི་སྲོག་རྣལ་འབྱོར་གྱི་སྟོབས་ ཀྱིས་བཀུག་པ་
སླར་ཡང་ལུས་དེ་ཉིད་ལ་རྣལ་འབྱོར་པས་གཞུག་པར་བྱའོ། །དེ་ལྟར་ན་
གདུལ་དཀའ་བ་འདུལ་བ་པོར་འགྱུར་ཏེ་གདུལ་དཀའ་བ་མཐར་བྱེད་པ་ནི་
མ་ཡིན་ནོ་ཞེས་གྲུབ་བོ། །ཞེས་གསུངས་པས་སོ། །དེ་བཞིན་དུ་ཕ་རོལ་པོའི་
དུད་འགྲོའི་འགྲོ་བ་བཟློག་པའི་ཕྱིར་ཆུང་མ་འཕྲོག་པ་དང་། ཡི་དྭགས་ཀྱི་
འགྲོ་བ་བཟློག་པའི་ཕྱིར་རྫས་དབྲོག་པ་དང་། ལམ་མ་ཡིན་པར་ལྷུང་བ་
རྣམས་གདོན་པའི་དོན་དུ་རྫུན་སྨྲ་བ་ལ་སོགས་པ་རྣམས། སྙིང་རྗེས་ཀུན་
ནས་བསླངས་ནས་གཉིས་སུ་མེད་པའི་ཡེ་ཤེས་ཀྱི་སྒོ་ནས་བྱ་བ་ལ་དགོངས་་་
ནས་བྱ་བ་དེ་དག་ལ་དགའ་བའི་སེམས་ཅན་དྲང་བའི་དོན་དུ་གསུངས་པ་་་
ཡིན་ཏེ། དྲི་མེད་འོད་ལས། འདིར་ཐམས་ཅད་མཁྱེན་པའི་གསུང་ཐམས་
ཅད་ཀྱི་སྐད་སེམས་ཅན་ཐམས་ཅད་ཀྱི་སྙིང་ལ་རང་རང་གི་སྐད་གཞན་གྱིས་
འགྱུར་བ་གང་ཡིན་པ་དེ་ཉིད་ནི་རབ་ཏུ་མི་གནས་པ་སྟེ། སེམས་ཅན་ཐམས་
ཅད་ཀྱི་སྐད་ཡིན་པ་ཉིད་ཀྱི་ཕྱིར་རོ། །རབ་ཏུ་མི་གནས་པ་ཉིད་ཀྱི་ཕྱིར་རྫུན་
སྨྲ་བར་གསུངས་སོ། །ཕྱི་རོལ་ཏུ་ཡང་སེམས་ཅན་གྱི་དོན་གྱི་སླད་དུ། སྒྱུ་
འཕྲུལ་ཆེན་མོ་དྲག་ཆེན་མོ། །འབྱུང་དང་སྡུད་པར་བྱེད་པ་མོ། །ཞེས་པ་ལ་
སོགས་པའི་གསུང་ནི་གདུལ་བྱའི་དོན་དུའོ། །དེ་བཞིན་དུ། དབང་པོ་གཉིས་
སྐྱེས་བདེ་དེ་ཉིད། །སངས་རྒྱས་ཉིད་ཀྱི་འབྲས་བུ་སྟེར། །རྡོ་རྗེ་འཛིན་པའི་
རྣམ་པ་མི། །བུད་མེད་རྡོ་རྗེ་བཙུན་མོའོ། །ཞེས་པ་ལ་སོགས་པའི་གསུང་ནི་
རྫུན་དུ་སྨྲ་བ་སྟེ། སེམས་ཅན་རྣམས་བསླུ་བའི་སླད་དུ་སངས་རྒྱས་པའི་རྣལ་



འབྱོར་པ་རྣམས་ཀྱི་བསླུ་བ་ཅན་གྱི་ཚིག་ནི་མ་ཡིན་ནོ་ཞེས་པ་སྟེ་གྲུབ་པའི་་་་
སླད་དུའོ། །འདིར་ལུས་སྒྲིབ་པ་མེད་པར་སྐྱེས་པར་གྱུར་པ་ན་གང་ཞིག་
ཐམས་ཅད་མཁྱེན་པའི་ས་བཅུ་གཉིས་པོ་རྣམས་འཛིན་པ་དེ་ནི་རྣལ་འབྱོར་
པའི་བརྐུས་ཏེ་འཛིན་པར་གསུངས་སོ། །ཕྱི་རོལ་ཏུ་ཡང་སེམས་ཅན་ལ་ཕན་
པའི་ཆེད་དུ་གཏེར་ལ་སོགས་པ་དབྱུང་བར་བྱ་སྟེ། གཏེར་སྲུང་བ་པོ་རྣམས་
ངན་འགྲོ་ལས་གྲོལ་བར་བྱ་བའི་ཕྱིར་དུའོ། །ཁུ་བའི་ཐིག་ལེ་མ་ལྷུང་བ་ལས་
བདེ་བར་འགྱུར་བ་གང་ཡིན་པ་དེ་ནི་གཞན་གྱི་བུད་མེད་བསྟེན་པའོ། །
གཞན་གྱི་བུད་མེད་ནི་ཤེས་རབ་ཀྱི་ཕ་རོལ་ཏུ་ཕྱིན་མ་སྟེ་འཁོར་བའི་ཕ་རོལ་
ཏུ་སོན་མའོ། །གཞན་ནི་རྡོ་རྗེ་སེམས་དཔའ་སྟེ། འཁོར་བའི་ཕ་རོལ་ཏུ་སོན་
པའོ། །དེའི་བུད་མེད་ནི་གཞན་གྱི་བུད་མེད་དེ་རྣལ་འབྱོར་པ་རྣམས་ཀྱི་
ཆགས་བྲལ་མིན་པ་ལས་ཞེས་པ་མི་འགྱུར་བའི་བདེ་བ་ལས་དེ་བསྟེན་པའོ། །
ཕྱི་རོལ་ཏུ་ཡང་དབང་ལ་སོགས་པའི་དུས་སུ་སྦྱིན་པ་པོས་རང་གི་ཆུང་མ་ལ་
སོགས་པ་གང་བྱིན་པ་དེ་བསྟེན་པ་ནི་ གཞན་ གྱི་བུད་མེད་ བསྟེན་པ་སྟེ།
ཆགས་བྲལ་མིན་པ་ལས་ཞེས་པ་ནི། ཇི་ལྟར་བདག་ལ་དམ་ཚིག་ཅན་རྣམས་
དམ་ཚིག་ཉམས་པ་ལས་ཆགས་བྲལ་དུ་མི་འགྱུར་བའོ་ཞེས་པའི་དོན་ཏོ། །
ཞེས་གསུངས་ཤིང་། དགོངས་པ་ལུང་སྟོན་ལས་ཀྱང་། གང་ཞིག་ཕུང་སོགས་
དངོས་མེད་པར། །ཞི་གནས་ལས་བྱུང་སེམས་ཀྱིས་བྱས། །དེ་ནི་སྲོག་གཅོད་
བྱེད་པ་སྟེ། །ཐེག་པ་མཆོག་ལ་གནས་པ་ཡིན། །ནང་དང་དེ་བཞིན་ཕྱི་རོལ་
དག །རྟེན་འབྲེལ་གཉིས་སུ་སྟོན་པ་ནི། །དེ་ནི་རྫུན་སྨྲ་དགའ་བ་སྟེ། །གནས་
མེད་ལ་གནས་རྣལ་འབྱོར་པའོ། །རྫོགས་སངས་རྒྱས་ཀྱི་ཡེ་ཤེས་གང་། །དེ་ནི་
རྫས་སུ་ཤེས་བྱ་སྟེ། །དེ་འཕྲོག་ངང་ཚུལ་གང་ཡིན་པ། །གཞན་གྱི་ནོར་ལ་
124



ཆགས་པར་འདོད། །གང་ཞིག་དེ་གཉིས་དངོས་གཅིག་པ། །དེ་བཞིན་ཉིད་
ལ་རྟག་སྦྱོར་བ། །སེམས་ཅན་དེ་དེ་འདོད་ལ་དགའ། །སྒྲུབ་པ་མཆོག་ལ་དམ་
པར་འགྱུར། །ཞེས་གསུངས་སོ། །དེ་ལྟ་མ་ཡིན་པར་སྡིག་པའི་ལས་དེ་དག་
སྤྱད་ན་བྱང་ཆུབ་ཀྱི་རྒྱུར་འགྱུར་བ་ལྟ་ཅི་སྨོས་ཏེ། ངན་སོང་དུ་འགྲོ་བར་
འགྱུར་ཏེ་དགོངས་པ་ལུང་སྟོན་ལས། མ་འོངས་སྐྱེ་བོ་མཐོང་ནས་ནི། །གང་
ཞིག་ཁྱོད་ཀྱིས་ང་བྲིས་པ། །ལེགས་སོ་ལེགས་སོ་སེམས་དཔའ་ཆེ། །གསང་
བའི་བདག་པོ་ཁྱོད་ལེགས་སོ། །སྨྲས་དོན་ཇི་ལྟ་ཇི་ལྟ་བར། །དེ་ལྟར་ཁྱོད་ལ་
ལུང་བསྟན་བྱ། །མ་འོངས་དུས་སུ་མི་རྣམས་ནི། །འཇིག་རྟེན་རྒྱང་ཕན་
མཆོག་གཞོལ་འགྱུར། །ལོག་པར་ལྟ་བ་ལ་གནས་ཏེ། །ཅི་དགའ་བར་ཡང་
སྤྱོད་པར་བྱེད། །ལ་ལ་གླུ་དང་གར་ལ་དགའ། །རྒོད་དང་སྒེག་ལ་མཆོག་ཏུ་
གཞོལ། །དྲི་དང་ཕྲེང་བ་ལ་དགའ་ཞིང་། །དེ་བཞིན་འཁྲིག་པ་ལ་དགར་
འགྱུར། །རྨོངས་པ་ལ་ལ་སྡང་བ་དང་། །དེ་བཞིན་གཏི་མུག་ལ་རབ་གཞོལ། །
ལ་ལ་དེ་བཞིན་འདོད་ཆགས་ཞེན། །ཤེས་པ་གཞན་དག་འདོད་པར་
འགྱུར། །ཉ་དང་ཤ་དང་དེ་བཞིན་ཆང་། །བཤང་གཅི་ཁུ་བ་ཁྲག་རྣམས་ནི། །
སྐྱེས་བུ་གླེན་པ་ཟ་བྱེད་ཅིང་། །མེད་པར་སྨྲ་བ་ཆོས་སུ་སྒྲོག །མ་དང་སྲིང་མོ་
ལ་སོགས་པ། །བགྲོད་མིན་ལ་ནི་འགྲོ་བ་དང་། །ཕ་དང་མ་ཡང་གསོད་པ་
དང་། །དེ་བཞིན་སྲོག་ཆགས་གཞན་རྣམས་གསོད། །རྫུན་གྱི་ཚིག་ཉིད་སྨྲ་བ་
དང་། །ཁྱད་པར་དུ་ཡང་རྐུ་བ་དང་། །གཞན་གྱི་ཆུང་མའི་ཐད་འགྲོ་ཞིང་། །
སྨད་པ་གཞན་ཡང་བྱེད་པར་འགྱུར། །ལ་ལ་དམ་ཆོས་སྤོང་བ་དང་། །དེ་
བཞིན་མཚམས་མེད་བྱེད་པ་སྟེ། །སྣ་ཚོགས་སྡིག་པ་བྱས་ནས་ཀྱང་། །སྔགས་
པ་དངོས་གྲུབ་འདོད་པར་འགྱུར། །གཟེར་ནད་དུག་དང་སྦྱར་བའི་དུག །སྣ་
125



ཚོགས་ནད་ནི་མི་བཟད་པ། །འདི་རྣམས་ཀྱིས་ནི་གཟིར་གྱུར་ནས། །ཞི་བ་
ཉིད་ནི་འདོང་བར་འགྱུར། །འདོར་བར་བྱེད་པའི་རྨོངས་པ་དེ། །མི་བཟད་
སྡིག་པ་བྱས་པ་དང་། །ལོག་པར་ལྟ་ལ་མཆོག་གཞོལ་རྣམས། །ངན་སོང་
གསུམ་དུ་འགྲོ་བར་འགྱུར། །ཞེས་གསུངས་ཤིང་། སྲོག་གཅོད་པ་ལ་སོགས་
པའི་ལས་མི་དགེ་བ་རྣམས་བྱ་བའི་རྒྱུད་ནས་བཟུང་སྟེ། རྣལ་འབྱོར་བླ་མེད་
ཀྱི་རྒྱུད་ཀྱི་བར་དུ་སྤང་བྱའི་དམ་ཚིག་ཏུ་གསུངས་ཏེ། དཔུང་བཟང་ལས།
ཚིག་རྩུབ་ཕྲ་མ་འཁྱལ་པ་སྨྲ་བ་དང་། །གཞན་གྱི་བུད་མེད་བགྲོད་དང་རྫུན་
སྨྲ་དང༌། །རྐུ་དང་གཞན་གྱི་སྲོག་གཅོད་བྱེད་པ་དང་། །ཆང་དད་བྱེད་པ་
རྟག་ཏུ་སྤང་བར་བྱ། །ཞེས་དང་། རྒྱལ་བ་ངས་གསུངས་སོ་སོར་ཐར་པ་ཡི། །
ཚུལ་ཁྲིམས་རྣམ་དག་འདུལ་བ་མ་ལུས་ལས། །སྔགས་པ་ཁྱིམ་པས་རྟགས་
དང་ཆོ་ག་སྤང་། །ལྷག་མ་རྣམས་ནི་ཉམས་སུ་བླང་བར་བྱ། །ཞེས་ཁྱིམ་པ་
ཡིན་ཡང་རབ་ཏུ་བྱུང་བའི་རྟགས་དང་ཆོ་ག་མ་གཏོགས་པ་རབ་བྱུང་དང་་་
ཁྱད་མེད་པར་བསྲུང་དགོས་པར་བཤད་པའི་ཕྱིར་ཏེ། སྔར་དམ་ཚིག་གི་
སྐབས་སུ་ཁྱད་པར་ཇི་སྐད་བཤད་པ་བཞིན་ནོ། །རྣལ་འབྱོར་བླ་མེད་ལ་
ཡང་། དུས་འཁོར་ལས། འཚེ་དང་མི་བདེན་གཞན་གྱི་བུད་མེད་སྤང་བྱ་
གཞན་གྱི་ནོར་དང་ཆང་གི་བཏུང་བ་དེ་བཞིན་ཉིད། །འཁོར་བར་རྡོ་རྗེའི་
ཞགས་པ་དག་སྟེ་རང་གི་དགེ་བ་འཇོམས་བྱེད་སྡིག་པ་ལྔ་པོ་འདི་དག་གོ །
གང་ཞིག་གང་གི་དུས་སུ་བྱུང་བ་ལྷ་དང་མི་ཡི་བླ་མ་དེ་ཡི་མཚན་གྱིས་རབ་་་
སྦྱིན་བྱ། །སྣ་ཚོགས་གཙོ་བོའི་བཀའ་འདི་སྲིད་པའི་འཇིགས་པ་འཇོམས་པ་
དག་སྟེ་ཁྱོད་ཀྱིས་ཀྱང་ནི་བསྐྱང་བར་བྱ། །ཆོ་ལོ་ཁ་ན་མ་ཐོ་བཅས་པའི་ཟས་
དང་ཚིག་ངན་ཀློག་དང་འབྱུང་བོ་ལྷ་མིན་དབང་པོའི་ཆོས། །བ་ལང་བྱིས་པ་
126



བུད་མེད་སྐྱེས་པ་རྣམས་དང་ལྷ་མིའི་བླ་མ་གསོད་པ་ལྔ་ནི་མི་བྱའོ། །གྲོགས་
པོ་རྗེ་བོ་རྣམས་དང་ལྷ་དང་མི་ཡི་བླ་མ་དགེ་འདུན་ཡིད་བརྟན་རྣམས་ལ་་་་་
འཁུ་བ་ཡང་། །དབང་པོ་རྣམས་ནི་ཆགས་པ་དག་སྟེ་དེ་ལྟར་སྲིད་པའི་
བདག་པོ་དག་གི་བརྟུལ་ཞུགས་ཉི་ཤུ་ལྔ། །ཞེས་གསུངས་ཤིང་། གསང་
འདུས་དང་བདེ་མཆོག་ལ་སོགས་པའི་དཀྱིལ་ཆོག་དག་ལས་ཀྱང་། ཁྱོད་
ཀྱིས་སྲོག་ཆགས་གསད་མི་བྱ། །མ་བྱིན་པར་ཡང་མི་བླང་ངོ་། །ཞེས་འབྱུང་
བའི་ཕྱིར་རོ། །འོ་ན་མི་དགེ་བ་བཅུ་སྤང་དགོས་ན། མ་དང་སྲིང་མོ་བུ་མོ་
ལ། །བསྟེན་ན་མྱུར་དུ་འགྲུབ་པར་འགྱུར། །ཞེས་དང་། བྱོལ་སོང་ལས་ཀྱང་
རབ་ཏུ་བརྟག །ཅེས་གསང་བ་འདུས་པ་ལས་འབྱུང་བ་དང་འགལ་ལོ་ཞེ་ན།
སྐྱོན་མེད་དེ། དེ་དག་སྒྲ་ཇི་བཞིན་པ་མ་ཡིན། དྲང་བའི་དོན་དགོངས་པ་
ཅན་ཏེ། ཁྱབ་འཇུག་ལ་སོགས་པས་བཤད་པའི་འཇིག་རྟེན་པའི་འཚོལ་བའི་
རྒྱུད་ལས། མ་ལ་སོགས་པ་ལ་ལོག་པར་སྤྱོད་པར་བསྟན་པ་ལ་དགའ་བའི་
གང་ཟག་དག་རང་གི་གཞུང་དང་མཐུན་པའི་ཚིག་བསྟན་པས་དགའ་བ་་་་་
སྐྱེས་ནས་རྒྱུད་ལ་གཞུག་པའི་དོན་དུ་གསུངས་ལ། དགོངས་གཞི་ནི་དྲང་
དོན་དུ་མ་དང་སྲིང་མོ་དང་བུ་མོ་དང་འདྲ་བར་ཕན་པར་འདོད་པའི་རང་
རིགས་ཀྱི་ཕྱག་རྒྱ་ལ་དགོངས་ལ། ངེས་དོན་དུ་སྐུ་གསུམ་གྱི་འོད་གསལ་ལ་ ་
དགོངས་པ་ཡིན་ཏེ། དགོངས་པ་ལུང་སྟོན་ལས། ཤེས་རབ་ཕ་རོལ་ཕྱིན་ཤེས་
རབ། །ཆོས་ཀྱི་སྐུ་ནི་མ་གཅིག་པུ། །གཉིས་མེད་དེ་བཞིན་ཉིད་སྦྱོར་བས། །
དངོས་མེད་ཅེས་བྱ་འདོད་སྤྱོད་པའོ། །ལོངས་སྤྱོད་རྫོགས་དང་མཉམ་གང་
ཡིན། །དེ་ཉིད་སྲིང་མོ་ཡིན་པར་འདོད། །རང་ལྷའི་རྣལ་འབྱོར་ལྡན་པ་ནི། །
གསང་སྔགས་ལུས་ཀྱིས་མཉེས་པར་བྱ། །སྤྲུལ་སྐུའི་གཟུགས་ཅན་བུ་མོ་སྟེ། །
127



སྒྲུབ་པ་པོས་ནི་བསྒོམ་པར་བྱ། །མ་དང་སྲིང་མོ་བུ་མོ་ནི། །འདི་འདྲ་རྣལ་
འབྱོར་པས་མཉེས་བྱ། །ཐེག་ཆེན་མཆོག་གི་ཆོས་ཉིད་ལ། །དངོས་གྲུབ་རྒྱ་
ཆེན་དེས་འཐོབ་བོ། །ཞེས་གསུངས་སོ། །བཤང་གཅི་ཟས་སུ་ཟ་བ་ལ་སོགས་
པ་ནི། ཁྱབ་འཇུག་ལ་སོགས་པས་བཤད་པའི་གཞུང་ཕྲ་མེན་མ་དང་།
འཆོལ་པའི་རྒྱུད་ཅེས་བྱ་བར་དེ་དག་བཟའ་བར་བསྟན་ཅིང་། དེ་ལ་དགའ་
བ་རྣམས་གཞུག་པའི་ཕྱིར་དྲང་བའི་དོན་དུ་གསུངས་པ་སྟེ། དགོངས་གཞི་
ངེས་པའི་དོན་དུ། ཕུང་པོ་ལྔ་དང་དབང་པོ་ལྔ་སྒྲིབ་བྲལ་དུ་བྱེད་པ་ལ་
དགོངས་ཏེ། དྲི་མེད་འོད་ལས། ཕྱི་རོལ་ཏུ་བདུད་རྩི་ལྔ་ནི་བཤང་བ་ལ་
སོགས་པ་དང་། སོགས་པའི་སྒྲས་གོ་ཀུ་ལ་སོགས་པ་སྟེ། ལྷ་མཉེས་པའི་དོན་
དུ་དེ་དག་ཟོས་པས་བསྙེན་པའོ། །ནང་དུ་བདུད་རྩི་ལྔ་ནི་ཕུང་པོ་ལྔའོ། །
སོགས་པའི་སྒྲས་དབང་པོ་ལྔ་པོ་སྒྲོན་མ་ལྔའོ། །དེ་རྣམས་ལ་ལྟོས་པ་མེད་པ་
ནི་བསྙེན་པ་སྟེ། ལུས་དང་རྫས་ལ་སྲེད་པ་ཡོངས་སུ་སྤངས་པའོ། །བསྙེན་པ་
དེ་ཡིས་ལྷ་རྣམས་མཆོག་སྟེར་བར་འགྱུར་ཏེ། བཤང་བ་ལ་སོགས་པ་ཟོས་
པས་ནི་མ་ཡིན་ནོ། །ཞེས་གསུངས་ཤིང་། དགོངས་པ་ལུང་སྟོན་ལས་ཀྱང༌།
དེ་ཡི་སྟོང་ཉིད་གཏི་མུག་ལ། །ཡུལ་ནི་བ ཤང་བ་ཞེས་གྲགས་ཏེ། །དབང་པོ་
གཅི་བ་ཞེས་བྱ་ལ། །དེ་དག་ཞི་བ་ཟ་བ་ཡིན། །ཐེག་པ་ཆེན་པོའི་ཆོས་མཆོག་
འདིར། །དེ་དག་སྒྲུབ་པའི་སྣོད་དུ་འགྱུར། །དེ་ཚེ་རྫུན་ཏེ་འདོད་པ་དང་། །
བཤང་གཅི་ཟས་སུ་བྱེད་པའོ། །ཞེས་ངེས་པའི་དོན་ལ་བཀྲི་བའི་ཆེད་དུ་
དགོངས་ཏེ་གསུངས་པ་ཡིན་ལ། སྒྲ་ཇི་བཞིན་པ་ཡང་། རྣལ་འབྱོར་དངོས་
པོ་མ་དག་པའི་རང་བཞིན་དག་པར་བསྒྱུར་ནུས་པ་རྣམས་ཀྱིས་བཟའ་བར་
གསུངས་པ་སྟེ། དྲི་མེད་འོད་ལས། འདིར་བྱིས་པའི་སྐྱེ་བོ་རྣམས་ཀྱིས་བརྗོད་
128



པར་བྱ་བ་གང་ཡིན་པ་དེ་བཞིན་གཤེགས་པས་རྒྱུད་ཀྱི་རྒྱལ་པོ་ཐམས་ཅད་་་
ལས་བདུད་རྩི་ལྔ་ལ་སོགས་པ་བཟའ་བར་བྱ་བར་གསུངས་པ་དེ་ནི་བདེན་
ཏེ། འོན་ཀྱང་རྣལ་འབྱོར་པ་རྣམས་ཀྱི་ཡིན་གྱི། ཐ་མལ་པའི་སེམས་ཅན་
རྣམས་ཀྱི་ནི་མ་ཡིན་ནོ། །གང་དག་གི་སྔགས་ཀྱི་སྟོབས་སམ་བསམ་གཏན་གྱི་
སྟོབས་ཀྱིས་སྦྱང་བ་བྱས་པ་དང༌། རྟོགས་པ་བྱས་པ་དང་། རབ་ཏུ་འབར་བ་
བྱས་པ་དང་། བདུད་རྩིར་བྱས་པའི་དུག་རྣམས་ནི་དུག་མེད་པར་འགྱུར་བ་
དང་། ཆང་རྣམས་ནི་འོ་མར་འགྱུར་བ་དང་། དུག་གི་ཆུ་ལ་སོགས་པའི་
གདུག་པ་རྣམས་དང༌། སེམས་ཅན་རྣམས་ལ་འཆི་བ་སྟེར་བར་བྱེད་པ་ལ་
སོགས་པ་རྣམས་ནི་བཅུད་ལེན་དུ་འགྱུར་བ་དང་། རུས་པ་རྣམས་ནི་མེ་ཏོག་
ཏུ་འགྱུར་བ་དང་། སོ་རྣམས་ནི་མུ་ཏིག་གི་འབྲས་བུར་འགྱུར་བ་དང་། ཐོད་
པ་ནི་པདྨར་འགྱུར་བ་དང་། ཤ་ནི་བུ་ཏྲ་ཀེ་ཤར་འགྱུར་བ་དང༌། ཁྲག་ནི་
སིདྨ་ཀར་འགྱུར་བ་དང་། གཅི་བ་ནི་གླ་རྩིར་འགྱུར་བ་དང་། ཁུ་བ་ནི་ག་
བུར་དུ་འགྱུར་བ་དང་། བཤང་བ་ནི་བཞི་མཉམ་དུ་འགྱུར་བ་དང་། བ་སྤུ་
རྣམས་ནི་གུར་གུམ་གྱི་གེ་སར་དུ་འགྱུར་བ་སྟེ་དེ་ལྟར་གདུག་པའི་རྫས་དུ་མ་
རྣམས་ནི་གདུག་པའི་རང་བཞིན་ཡོངས་སུ་བཏང་བའི་ཕྱིར། སྦྱང་བ་བྱས་
པ་དང་། རྟོགས་པ་བྱས་པ་དང་། རབ་ཏུ་འབར་བ་བྱས་པ་དང༌། བདུད་
རྩིར་བྱས་པ་རྣམས་རང་བཞིན་གྱིས་དག་པར་དེ་བཞིན་གཤེགས་པས་རྒྱུད་
ཀྱི་རྒྱལ་པོ་ཐམས་ཅད་ལས་གསུངས་པ་དེ་ནི་བདེན་ནོ། །དུག་ལ་སོགས་པ་
རང་བཞིན་གྱིས་དག་པ་བདུད་རྩིར་བྱས་པ་དེ་རྣམས་རྣལ་འབྱོར་པ་རྣམས་
ཀྱིས་ཟོས་པས་ཀྱང་ལུས་ལ་སྟོབས་ཆེན་པོ་རྒྱས་པར་བྱེད་པར་འགྱུར་རོ། །
བཤང་བ་ལ་སོགས་པ་རང་བཞིན་གྱིས་དག་པ་རྣམས་ལུས་ལ་བྱུགས་པ་ནི་་་
129



མཆོག་གི་དྲི་རབ་ཏུ་ལྡང་བར་བྱེད་དོ། །དེའི་ཕྱིར་རྣལ་འབྱོར་པ་རྣམས་ཀྱིས་
དེ་བཞིན་གཤེགས་པས་གསུངས་པ་རྣམས་ཏེ། གཞན་ལྷ་དང་སྔགས་མ་
བསྒྲུབས་པ། བཀླགས་པའི་རྨོངས་པ། མཁས་པའི་མངོན་པའི་ང་རྒྱལ་དང་
ལྡན་པ་ཆུ་སྐྱུར་གྱི་སྒྱུ་མ་འཛིན་པ། ཚོགས་ཁང་དང་གཙུག་ལག་ཁང་གི་རྫས་
ལ་མངོན་པར་ཆགས་པ་དང་ལྡན་པ། ཡི་དྭགས་དང་དམྱལ་བའི་སྐྱེ་བར་སྐྱེ་
བ་འབྱུང་བ་ངེས་པར་བཅིངས་པ། རང་གི་དོན་དང་གཞན་གྱི་དོན་ཉམས་
པ། རྒྱུད་ལས་གསུངས་པའི་དོན་དང་ཕྱིན་ཅི་ལོག་གི་དོན་སྟོན་པ་པོ།
ཡོངས་སུ་བརྟག་པ་མི་བྱེད་པའི་སྐྱེ་བོ་བདུད་ཀྱི་རིགས་ཆེན་པོ་རྣམས་ཀྱིས་་་་
བཟའ་བ་ནི། བཅོམ་ལྡན་འདས་ཀྱིས་གསུངས་པ་རྣམས་སུ་མི་འགྱུར་རོ། །
ཞེས་གསུངས་པའི་ཕྱིར་རོ། །འོ་ན་རྣལ་འབྱོར་པ་མ་ཡིན་པས་དེ་དག་མི་ཟ་
ན། ཉི་མ་སོ་སོར་སྔགས་པས་དམ་ཚིག་བསྟེན་པར་གསུངས་པ་དང་འགལ་
ཞེ་ན། སྐྱོན་མེད་དེ། རིགས་སུ་འཛིན་པ་གཞིག་པའི་ཕྱིར་བདུད་རྩི་རིལ་བུ་
ཡུངས་ཀར་ཙམ་བསྟེན་པར་གསུངས་ཏེ། དྲི་མེད་འོད་ལས། ཡང་གང་ཞིག་
ཉི་མ་སོ་སོར་དམ་ཚིག་བྱ་བ་དེ་ནི་ཁ་ན་མ་ཐོ་བ་མེད་པའི་གོ་ཀུ་ལ་སོགས་པ་
ལྔ་དང་རྣམ་པར་སྣང་མཛད་ལ་སོགས་པ་ལྔའི་རི་ལུ་ཡུངས་ ཀར་གྱི་ཚད་
ཙམ་ཉི་མ་སོ་སོར་དམ་ཚིག་བསྟེན་པའི་དོན་དུ་བྱའོ། །ཞེས་གསུངས་སོ། །
ཡང་སངས་རྒྱས་ཀྱི་བཀའ་ཡིན་ན་ཕན་ཚུན་ནང་མི་འགལ་བ་ཞིག་དགོས་པ་
ལ། བྱ་སྤྱོད་རྣལ་འབྱོར་ལས་ཁྲུས་དང་དཀའ་ཐུབ་གཙང་སྦྲ་ལ་སོགས་པ་བྱ་
དགོས་པར་བཤད་ལ། རྣལ་འབྱོར་ཆེན་པོ་ལས་དེ་དག་མི་དགོས་པར་
བཤད་པ་གཉིས་ནང་འགལ་ཞིང་། བཤང་གཅི་ལ་སོགས་པ་བདུད་རྩིར་
མིང་བཏགས་ནས་ལྷ་ལ་ཕུལ་ན་སྡིག་ཏུ་འགྱུར་རོ་ཞེ་ན། སྐྱོན་མེད་དེ། དོན་
130



དམ་པ་དེ་ཁོ་ན་ཉིད་ཀྱི་ཡུལ་ལ་འགལ་བར་སྨྲས་ན་ལུང་ཡང་དག་མ་ཡིན་་་་་
པར་འགྱུར་མོད་ཀྱི། ཀུན་རྫོབ་ཐབས་ཀྱི་སྤྱོད་པ་ལ་ཉེས་པ་མེད་དེ། དཀའ་
ཐུབ་ཁྲུས་གཙང་སྦྲ་ལ་མོས་པ་རྣམས་དྲང་བའི་དོན་དུ་དེ་དག་བྱ་བར་་་་
བསྟན་པ་དང་། གཙང་རྨེ་མེད་པ་ལ་དགའ་བ་རྣམས་དྲང་བའི་དོན་དུ་དེ་
དག་མི་བྱ་བར་བསྟན་ཏེ། བསམ་པ་བཟང་པོས་ཟིན་ན་གཉི་ག་ཡང་བྱང་
ཆུབ་ཀྱི་རྒྱུར་འགྱུར་བ་ལ་འགལ་བ་མེད་དེ། སེམས་ཀྱི་སྒྲིབ་པ་རྣམ་པར་སྦྱོང་
བ་ལས། བསམ་པ་བཟང་པོས་མཆིལ་ལྷམ་གཉིས། །ཐུབ་པའི་དབུ་ལ་བཞག་
པ་དང་། །དེ་བཞིན་གཞན་གྱིས་བསལ་བྱས་པ། །གཉི་གས་རྒྱལ་སྲིད་ཐོབ་
པར་གྱུར། །དེ་ཕྱིར་བསམ་པའི་རྩ་བ་ལ། །བསོད་ནམས་སྡིག་པ་རྣམ་པར་
གནས། །ལུང་ལས་དེ་ལྟར་གསུངས་པའི་ཕྱིར། །སེམས་དགེ་བ་ལ་ཉེས་པ་
མེད། །ཅེས་སོ། །དེ་བཞིན་དུ་བཤང་གཅི་སོགས་ལ་མི་གཙང་བའི་དངོས་
པོར་ཞེན་པ་དང་བཅས་པས། ཐབས་དང་བྲལ་བས་ཕུལ་ན་སྡིག་པར་
འགྱུར་བར་གསུངས་ཀྱང་། ཐབས་དང་བཅས་པས་རང་བཞིན་གྱིས་གདོད་
ནས་དག་པར་རྟོགས་པ་ལ་ཉེས་པ་མེད་དེ། སངས་རྒྱས་ལ་དུག་དང་བདུད་
རྩི་ཁྱད་མེད་ཅིང་། མི་གཙང་བའི་བཤང་གཅི་དང་། གཙང་མའི་བསོད་
པའི་ཁ་ཟས་ལའང་ཁྱད་པར་མེད་དེ། དཔེར་ན་ཁྱིམ་བདག་དཔལ་སྐྱེས་
ཀྱིས་ཁ་ཟས་བསོད་པ་ལ་དུག་རྣོན་པོ་བཏབ་པ་དང་། སྒྱུ་མཁན་བཟང་
པོས་མི་གཙང་བའི་དངོས་པོ་ལ་ཁ་ཟས་བསོད་པར་སྒྱུ་མས་སྤྲུལ་པ་དྲང་བར་
བརྩམས་པ་ལས་འགྱོད་པ་སྐྱེས་ནས། གཞན་དྲང་བར་གསོལ་བས། དེ་ཉིད་
དྲོངས་ཤིག་ཅེས་གསུངས་ནས་གསོལ་ཏེ། དགེ་བ་ཡང་བྱང་ཆུབ་ཏུ་བསྔོ་བ་
མཛད་པ་ལྟ་བུའོ། །སམྦུ་ཊར་ཡང་། གོང་དུ་བཤང་གཅི་ཁྲག་དང་ནི། །ཉ་
131



དང་ཤ་ཡི་སྦྱིན་སྲེག་ནི། །ལྷ་ནི་ཁྱོད་ཀྱིས་གསུངས་པ་ཉིད། །ཇི་ལྟར་ཡེ་ཤེས་
སེམས་དཔའ་ལ། །མི་གཙང་བས་ནི་ཁ་བཀང་ན། །སྡིག་པ་ཇི་ལྟར་སྐྱེ་མི་
འགྱུར། །གལ་ཏེ་སྡིག་ལས་ཇི་ལྟར་འབྲས། །བཅོམ་ལྡན་འདས་ཀྱིས་བཀའ་
སྩལ་པ། །མི་ཤེས་རྨོངས་པའི་སེམས་ཅན་གང་། །མི་ཤེས་ཐབས་ནི་རྣམ་པར་
སྤངས། །ཕྱི་རོལ་དངོས་པོ་མངོན་ཞེན་པས། །རྟོག་པའི་དྲ་བས་དྲ་བར་
བྱས། །དེ་ཡི་སྡིག་དང་བསོད་ནམས་ཀྱི། །ཆ་གཉིས་རྣམ་པར་རྟོག་པ་སྟེ། །
འདི་རྣམས་ཆོས་ནི་རང་བཞིན་དག །མ་སྐྱེས་པ་དང་གནས་མེད་ཅིང་། །
སེམས་ཅན་ཡེ་ཤེས་འཕེལ་བའི་ཕྱིར། །དོན་དམ་ལས་ནི་བསོད་ནམས་
ཉིད། །ཐབས་ནི་སངས་རྒྱས་རྣམས་ཀྱིས་བསྟན། །སྐྱེ་བ་དང་ནི་སྤངས་མེད་
ན། །བསོད་ནམས་མིན་ལ་སུ་ཞིག་ཞེན། །ཞེས་སོ། །ཡང་མདོ་ལས། འདོད་
པ་རྣམས་ནི་དུག་གི་ལོ་མ་ལྟ་བུའོ། །ཞེས་སོགས་དང༌། གཟུགས་ལ་ཆགས་
པར་མི་བྱའོ། །ཞེས་སོགས་འདོད་ཡོན་ལྔ་སྤང་བར་གསུངས་པ་ལ། སྔགས་
ནས་འདོད་ཡོན་ལྔ་བསྟེན་པར་གསུངས་པ་འགལ་བས་བཀའ་མ་ཡིན་ནོ། །
ཞེ་ན། སྐྱོན་མེད་དེ། འདོད་ཡོན་ལྔ་ལ་དངོས་པོར་མངོན་པར་ཞེན་པའི་
ཚུལ་གྱིས་བསྟེན་ན་འཁོར་བར་འཆིང་བའི་རྒྱུ་ཡིན་ལ། རང་བཞིན་
ཡོངས་སུ་ཤེས་པའི་སྒོ་ནས་སྔགས་དང་ཕྱག་རྒྱ་དང་ཏིང་ངེ་འཛིན་གྱིས་རྐྱེན་
ཁྱད་པར་ཅན་དང་འབྲེལ་བའི་སྒོ་ནས་བསྟེན་ན་གྲོལ་བའི་རྒྱུར་འགྱུར་ཏེ།
དཔེར་ན་སའི་ཁྱད་པར་འགའ་ཞིག་ལས་སྐྱེས་པའི་སྐྱུ་རུ་རའི་རོ་བསྐ་བར་་་་
འགྱུར་ལ། འོ་མས་བཅུས་པའི་རྐྱེན་གྱིས་རོ་མངར་བར་འགྱུར་བ་བཞིན་ཏེ།
འཕགས་པ་སྡུད་པ་ལས་ཀྱང་། གལ་ཏེ་བྱང་ཆུབ་སེམས་དཔའ་འདོད་ཡོན་
ལྔ་སྤྱོད་ཀྱང་། །སངས་རྒྱས་ཆོས་དང་འཕགས་པའི་དགེ་འདུན་སྐྱབས་སོང་
132



སྟེ། །སངས་རྒྱས་བསྒྲུབ་བྱ་སྙམ་དུ་ཀུན་མཁྱེན་ཡིད་བྱེད་ན། །མཁས་པ་ཚུལ་
ཁྲིམས་ཕ་རོལ་ཕྱིན་གནས་རིག་པར་བྱ། །ཞེས་གསུངས་ཤིང་། མངོན་རྟོགས་
རྒྱན་ལས། འདོད་ལ་སྤྱོད་ལ་ཐབས་མཁས་དང༌། །ཞེས་ཐབས་མཁས་པའི་
སྒོ་ནས་འདོད་ཡོན་ལ་སྤྱོད་པར་གསུངས་ཤིང་། སེམས་ཀྱི་སྒྲིབ་པ་རྣམ་པར་
སྦྱོང་བ་ལས་ཀྱང་། རང་གི་ལྷ་ཡི་རྣལ་འབྱོར་གྱིས། །འགྲོ་བའི་དོན་ནི་བྱེད་
བརྩོན་པས། །རྣལ་འབྱོར་ཡུལ་ལ་ལོངས་སྤྱད་ཀྱང་། །གྲོལ་འགྱུར་ཉེས་པས་
མི་གོས་སོ། །ཇི་ལྟར་དུག་གི་དེ་ཉིད་ཤེས། །དུག་ལ་སྤྱད་ནས་ཟ་བར་བྱེད། །
འདི་ནི་རྒྱལ་བར་མི་འགྱུར་ཞིང་། །ནད་ལས་ཐར་པ་འབའ་ཞིག་འགྱུར། །སྒྱུ་
མ་སྨིག་རྒྱུ་དྲི་ཟ་ཡི། །གྲོང་དང་རྨི་ལམ་ཇི་བཞིན་དུ། །འགྲོ་བ་ཐམས་ཅད་
རྣམ་བལྟས་ལ། །ཅི་ཞིག་ཇི་ལྟར་སུ་ཡིས་སྤྱོད། །བྱིས་པ་རྣམས་ནི་གཟུགས་ལ་
ཆགས། །འབྲིང་པོ་རྣམས་ནི་ཆགས་བྲལ་འགྱུར། །གཟུགས་སོགས་ངོ་བོ་ཉིད་
ཤེས་ནས། །བློ་མཆོག་རྣམས་ནི་གྲོལ་བར་འགྱུར། །ཞེས་སོ། །གལ་ཏེ་འདོད་
ཡོན་བསྟེན་ན་ཉོན་མོངས་བསྐྱེད་པས་ངན་འགྲོའི་རྒྱུར་འགྱུར་རོ་ཞེས་ཀྱང་
བརྗོད་པར་མི་ནུས་ཏེ། ཉོན་མོངས་པ་རྣམས་ནི་བདག་ལྟ་དང་མ་རིག་པ་
ལས་སྐྱེའི་དེ་དག་མེད་ན་མི་སྐྱེ་བའི་ཕྱིར། བདག་མེད་པར་རྟོགས་པའི་ཤེས་
རབ་དང་ཐབས་ལ་གོམས་པར་བྱས་པས་ཡུལ་ལས་ཉོན་མོངས་མི་སྐྱེ་སྟེ། མི་
སྡུག་པ་བསྒོམས་པས་བུད་མེད་ཀྱི་ལུས་མཐོང་ཡང་ཉོན་མོངས་མི་སྐྱེ་བ་
བཞིན། དེས་ན་ཡུལ་རྣམས་ནི་རང་བཞིན་མ་ཤེས་པས་ཞེན་པའི་སྒོ་ནས་
བསྟེན་ན་འཆིང་བའི་རྒྱུར་འགྱུར་ཞིང༌། རང་བཞིན་ཤེས་པས་ཐབས་ཤེས་
ཀྱིས་ཟིན་པས་ལོངས་སྤྱད་ན་གྲོལ་བའི་རྒྱུར་འགྱུར་ཏེ། སེམས་ཀྱི་སྒྲིབ་སྦྱོང་
ལས། རྣམ་ཤེས་ངན་པས་འདོད་བསྟེན་ན། །འདོད་པས་འཆིང་བ་ཉིད་དུ་
133



འགྱུར། །དེ་ཉིད་མཁས་པས་བསྟེན་བྱས་ན། །འདོད་པས་ཐར་པ་རབ་ཏུ་
སྒྲུབ། །འོ་མས་དུག་ནི་ཞི་འགྱུར་བར། །འཇིག་རྟེན་ཀུན་ལ་རབ་ཏུ་གྲགས། །
དེ་ཉིད་སྦྲུལ་གྱིས་འཐུང་ན་ནི། །དུག་ནི་ཤིན་ཏུ་འཕེལ་བར་འགྱུར། །ཇི་ལྟར་
ངང་པས་འོ་མ་ནི། །ཆུ་ལ་འཐུང་བར་བྱེད་པ་ལྟར། །དེ་བཞིན་མཁས་པས་
དུག་བཅས་ཡུལ། །སྦྱངས་ནས་སྤྱད་པས་གྲོལ་བར་འགྱུར། །ཞེས་སོ། །ཡང་
ཕྱི་མཚན་ཉིད་དུ། བདག་ནི་སྲེག་སྟེ་བསད་གྱུར་ཏམ། །བདག་གི་མགོ་བོ་
བཅད་ཀྱང་བླའི། །རྣམ་པ་ཀུན་ཏུ་ཉོན་མོངས་པའི། །དགྲ་ལ་བཏུད་པར་མི་
བྱའོ། །ཞེས་སྤྱོད་འཇུག་ནས་འབྱུང་བ་བཞིན་ཉོན་མོངས་སྤང་བྱར་བཤད་
ལ། སྔགས་ནས་ཉོན་མོངས་ལམ་དུ་བྱེད་པས་བཀའ་མ་ཡིན་ནོ་ཞེ་ན། སྐྱོན་
མེད་དེ། དཔེར་ན་དུག་ནི་སྔགས་ཀྱིས་མ་སྦྱངས་ན་དུག་ཏུ་འགྱུར་ལ།
སྦྱངས་ན་བཅུད་ལེན་དུ་འགྱུར་བ་ལྟར། ཐབས་ཀྱིས་མ་ཟིན་ན་འཁོར་བའི་
རྒྱུ་ཡིན་པས་སྤང་བྱ་ཡིན་ལ། ཐབས་ཀྱིས་ཟིན་ན་བྱང་ཆུབ་ཀྱི་ལམ་དུ་འགྱུར་
བར་མཚན་ཉིད་ལས་ཀྱང་བཤད་དེ། འོད་སྲུང་གིས་ཞུས་པ་ལས། དཔེར་ན་
གྲོང་ཁྱེར་སྐྱེ་བོའི་མི་གཙང་ལུད། །དེ་ནི་བུ་རམ་ཤིང་པའི་ཞིང་ལ་ཕན། །དེ་
བཞིན་བྱང་ཆུབ་སེམས་དཔའི་ཉོན་མོངས་ལུད། །དེ་ནི་སངས་རྒྱས་ཆོས་
རྣམས་བསྐྱེད་ལ་ཕན། །ཞེས་དང་། འོད་སྲུང་འདི་ལྟ་སྟེ་དཔེར་ན། སྔགས་
དང་སྨན་གྱིས་ཡོངས་སུ་ཟིན་པའི་དུག་གིས་ནི་འཆི་བར་བྱེད་མི་ནུས་སོ། །
འོད་སྲུང་དེ་བཞིན་དུ། ཤེས་རབ་དང་ཐབས་མཁས་པས་ཡོངས་སུ་ཟིན་
པའི་བྱང་ཆུབ་སེམས་དཔའི་ཉོན་མོངས་པའི་དུག་གིས་ཀྱང་ལོག་པར་ལྟུང་
བར་བྱེད་མི་ནུས་སོ། །ཞེས་གསུངས་ཤིང་། འཕགས་པ་ཀླུ་སྒྲུབ་ཀྱིས་
ཀྱང་། མགོན་པོ་ཁྱོད་ཀྱིས་ཉོན་མོངས་པ། །བག་ཆགས་རྩ་བའི་མཐར་ཐུག་
，
134



•
སྤངས། །ཉོན་མོངས་རང་བཞིན་ཉིད་ལས་ནི། །ཁྱོད་ཀྱིས་བདུད་རྩི་ཉེ་བར་
བསྒྲུབས། །ཞེས་དང་། འཕགས་པ་ཐོགས་མེད་ཀྱིས་ཀྱང་། ཐབས་ཆེན་
རྣམས་དང་ལྡན་པ་ལ། །སྲིད་པ་ཞི་བའི་བདག་ཉིད་དང་། །ཉོན་མོངས་བྱང་
ཆུབ་ཡན་ལག་འགྱུར། །དེ་ཕྱིར་དེ་བཞིན་གཤེགས་བསམ་ཡས། །ཞེས་སོ། །
དེ་བཞིན་དུ་ཤེས་རབ་དང་ཐབས་ཀྱིས་ཡོངས་སུ་ཟིན་པའི་ཉོན་མོངས་པར་
སྣང་བ་དེ་ཉིད་བྱང་ཆུབ་ཀྱི་རྒྱུར་འགྱུར་བ་ཡིན་ཏེ། དཔལ་མཆོག་དང་པོ་
ལས། འདོད་ཆགས་ཞེ་སྡང་གཏི་མུག་སྟེ། །གསུམ་པོ་འདི་ཉིད་དུག་ཉིད་
འགྱུར། །མི་མཉམ་པ་ཡིས་བསྟེན་ན་ནི། །འདི་དག་དུག་ནི་ཉིད་དུ་འགྱུར། །
བདུད་རྩི་ཉིད་ཕྱིར་བསྟེན་ན་ནི། །བདུད་རྩི་ཉིད་དུ་འགྱུར་བ་ཡིན། །ཞེས་
གསུངས་ཤིང་། གང་ཟག་གི་རྒྱུད་ཀྱི་ཁྱད་པར་གྱིས་ལ་ལ་ལ་ཉེས་པ་སྐྱེད་
ཀྱང་ལ་ལ་ལ་ཡོན་ཏན་སྐྱེད་པར་འགྱུར་ཏེ། དཔེར་ན་ཀེ་ཏ་ཀའི་མེ་ཏོག་
སྤོས་ཀྱི་གླང་པོ་ཆེས་ཟོས་ནས་ཞུ་བ་ན་གླ་རྩི་ལྟ་བུ་ཉིད་དུ་འགྱུར་ལ། གླང་
པོ་ཆེ་གཞན་གྱིས་ཟོས་ན་ཞུ་བ་ན་མི་གཙང་བ་ཉིད་དུ་འགྱུར་བ་བཞིན་ཏེ། །
ཉོན་མོངས་ཉིད་ཉོན་མོངས་ཟད་པའི་ཐབས་དམ་པར་འགྱུར་བར་སློབ་་་་་་
དཔོན་ཨཱརྱ་དེ་བས་སེམས་ཀྱི་སྒྲིབ་སྦྱོང་དུ་དཔེ་དུ་མས་བསྒྲུབས་པ་བཞིན་
ནོ། །གཤིན་རྗེ་དགྲ་ནག་གི་དཀའ་འགྲེལ་རིན་པོ་ཆེའི་སྒྲོན་མ་ལས། རྒྱུད་
འདིར་གསད་པ་ལ་སོགས་པའི་བྱ་བ་གཞན་ལ་གནོད་པ་ལྟར་སྣང་བ་ཡང་་་་་
བདེ་བ་མ་ཡིན་ཡང་ཕན་པ་ཉིད་ཡིན་ཏེ། སྨན་ཚ་བ་ལ་བརྟེན་པ་ལྟ་བུའོ། །
དེ་ནི་བྱང་ཆུབ་སེམས་དཔའི་བྱ་བ་ཡིན་ཏེ། མ་བྱས་ན་སླར་ཉེས་པ་ཉིད་
ཡིན་པར། ཉོན་མོངས་བཅས་ཀྱང་ཆོས་མི་བྱེད། །ཅེས་བཤད་པས་སོ། །དེའི་
ཕྱིར་སྙིང་རྗེ་ལས་བྱུང་བའི་གསད་པ་ལ་སོགས་པ་མདོ་སྡེ་དང་རྒྱུད་དུ་མ་་་་་
135



--
-
ལས་གསལ་པོར་སྣང་བས། རྒྱལ་བའི་ཡུམ་ལས་ནི། རང་གི་སྣང་བ་རྒྱུར་
གྱུར་པས་དྲག་ཤུལ་སྤྱོད་པ་བཀག་པར་ཟད་དེ། དེ་བས་ན་འཕགས་པ་དེ་ཁོ་
ན་ཉིད་བསྡུས་པ་ལས་ཀྱང༌། སྡིག་པའི་སེམས་ཅན་ཕན་དོན་དུ། །སྡིག་ཅན་
སྡིག་སྤྱོད་ལོག་པ་དང་། །སངས་རྒྱས་བཀའ་ནི་བསྒྲུབ་པའི་ཕྱིར། །གསད་པ་
བྱས་ན་འགྲུབ་པར་འགྱུར། །ཞེས་པ་དང་། སྡིག་པ་དག་པའི་རྒྱུ་ཡི་ཕྱིར། །
མཚམས་མེད་བྱེད་པ་མི་བཟློག་ན། །གསད་པའི་ལས་ལ་དད་ན་ཡང་། །དེས་
ནི་དངོས་གྲུབ་འགྱུར་རོ་ཞེས། །བཅོམ་ལྡན་རྡོ་རྗེ་སེམས་དཔས་གསུངས། །
ཞེས་གསུངས་ལ། འཕགས་པ་གསང་ཆེན་ཐབས་ལ་མཁས་པའི་མདོ་ལས་
ཀྱང་། ཚོང་དཔོན་བྱང་ཆུབ་སེམས་དཔས་ཚོང་པ་གཡོན་ཅན་མདུང་ཐུང༌
གིས་བསད་པས། ཚུལ་ཁྲིམས་ཀྱི་ཕ་རོལ་ཏུ་ཕྱིན་པ་རྫོགས་པར་གསུངས་
པས་ན། བསད་པའི་བྱ་བ་སྟོན་པས་ནི་རྒྱུད་འདི་སྨད་པར་མི་བྱའོ། །བུད་
མེད་དབང་དུ་བྱ་བ་སྟོན་པས་ཀྱང་འདི་སྨད་པར་མི་བྱ་སྟེ། སྨོན་ལམ་གྲུབ་
པའི་བུད་མེད་བྱང་ཆུབ་སེམས་དཔའི་གནས་ཐོབ་པ་དག་ཡོད་ཅིང་དེ་དག་
དབང་དུ་བྱ་བའི་ཕྱིར། སྔགས་དང་བསམ་གཏན་ལ་རབ་ཏུ་འབད་པ་ཉིད་
ཀྱིས་སྒྲུབ་པ་པོ་དེའི་སྒྲིབ་པའི་དྲ་བ་སེལ་ཅིང་། སྒྲིབ་པ་སྲབ་མོར་གྱུར་པ་ན་
དེ་དང་འདུ་བའི་སྐལ་བ་ཅན་དུ་འགྱུར་ཞིང་། དེ་དང་འདུས་པས་དེའི་
འདོད་ཆགས་ལ་སོགས་པ་ཟད་པར་འགྱུར་ཏེ། ཇི་ལྟར་འཕགས་པ་སྡོང་པོ་
བཀོད་པ་ལས། སྨད་འཚོང་མ་བཅོམ་པ་མོ་ལྷའི་བཤེས་གཉེན་གྱི་རྣམ་པར་
ཐར་པ་བསྟན་པ་ལས་ཀྱང་། རིགས་ཀྱི་བུ་ཁོ་མོས་ནི་བྱང་ཆུབ་སེམས་དཔའི་
རྣམ་པར་ཐར་པ་འདོད་ཆགས་དང་བྲལ་བའི་མཐར་ཕྱིན་པ་ཞེས་བྱ་བ་ཐོབ་
སྟེ། རིགས་ཀྱི་བུ་དེ་ལྟར་ཁོ་མོ་ནི་ལྷ་རྣམས་ལ་ལྷ་མོའི་གཟུགས་དང་ཁ་དོག་
136



དང་དབྱིབས་དང་ཆུ་ཞེང་ལས་ཀྱང་ལྷག་པར་ཁ་དོག་གསལ་བ་དང་རྣམ་་་
པར་དག་པས་ཅི་ལ་མོས་པ་བཞིན་དུ་སྣང་བར་བྱེད་དོ། །དེ་བཞིན་ཀླུ་དང་
གནོད་སྦྱིན་དང་དྲི་ཟ་དང་ལྷ་མ་ཡིན་དང༌། ནམ་མཁའ་ལྡིང་དང་མིའམ་ཅི་
དང་ལྟོ་འཕྱེ་ཆེན་པོ་དང་མི་དང་མི་མ་ཡིན་པ་རྣམས་ལ་ཡང་བུད་མེད་ཀྱི་་་་
གཟུགས་དང་ཁ་དོག་དང་དབྱིབས་དང་ཆུ་ཞེང་ལས་ལྷག་པར་འོད་གསལ་
ཞིང་རྣམ་པར་དག་པས་ཅི་ལ་མོས་པ་བཞིན་དུ་སྣང་བར་བྱེད་དོ། །སེམས་
ཅན་གང་དག་འདོད་ཆགས་ཀྱིས་ཀུན་ནས་འཁོར་བའི་སེམས་དང་ལྡན་པ་
དག ཁོ་མོའི་དྲུང་དུ་འོང་ན་ཡང་། དེ་དག་ཐམས་ཅད་ལ་ཁོ་མོ་ནི་འདོད་
ཆགས་དང་བྲལ་བར་འགྱུར་བའི་ཆོས་སྟོན་ཏེ། དེ་དག་གིས་ཆོས་དེ་ཐོས་
ནས་ཀྱང་འདོད་ཆགས་དང་བྲལ་བ་ཐོབ་པར་འགྱུར་རོ། །བྱང་ཆུབ་སེམས་
དཔའི་ཏིང་ངེ་འཛིན་ཆགས་པ་མེད་པ་ཞེས་བྱ་བ་ཡང་རབ་ཏུ་ཐོབ་བོ། །ལ་
ལ་ནི་ཁོ་མོ་མཐོང་མ་ཐག་འདོད་ཆགས་དང་བྲལ་བར་འགྱུར་ཏེ། བྱང་ཆུབ་
སེམས་དཔའི་ཏིང་ངེ་འཛིན་དགའ་བ་དང་ཞེས་བྱ་བ་ཡང་རབ་ཏུ་ཐོབ་བོ། །
ལ་ལ་ནི་གཏམ་བྱས་པ་ཙམ་གྱིས་འདོད་ཆགས་དང་བྲལ་བ་ཐོབ་པར་འགྱུར་
ཏེ། བྱང་ཆུབ་སེམས་དཔའི་ཏིང་ངེ་འཛིན་ཆགས་པ་མེད་པའི་དབྱངས་ཞེས་
བྱ་བ་ཡང་རབ་ཏུ་ཐོབ་བོ། །ལ་ལ་ནི་ལག་ནས་བཟུང་བ་ཙམ་གྱིས་འདོད་
ཆགས་དང་བྲལ་བ་ཐོབ་པར་འགྱུར་ཏེ། བྱང་ཆུབ་སེམས་དཔའི་ཏིང་ངེ་
འཛིན་སངས་རྒྱས་ཀྱི་ཞིང་ཐམས་ཅད་དུ་རྗེས་སུ་འགྲོ་ཞིང་གནས་པ་ཞེས་བྱ་
བ་ཡང་རབ་ཏུ་ཐོབ་བོ། །ལ་ལ་ནི་གནས་གཅིག་ཏུ་འགྲོགས་པ་ཙམ་གྱིས་
འདོད་ཆགས་དང་བྲལ་བ་ཐོབ་པར་འགྱུར་ཏེ། བྱང་ཆུབ་སེམས་དཔའི་ཏིང་
ངེ་འཛིན་དང་བྲལ་བས་སྣང་བ་ཞེས་བྱ་བ་ཡང་རབ་ཏུ་ཐོབ་བོ། །ལ་ལ་ནི་
137



བལྟས་པ་ཙམ་གྱིས་འདོད་ཆགས་དང་བྲལ་བ་ཐོབ་པར་འགྱུར་ཏེ། བྱང་
ཆུབ་སེམས་དཔའི་ཏིང་ངེ་འཛིན་རབ་ཏུ་ཞི་བའི་རྣམ་པའི་རྒྱན་ཞེས་བྱ་བ་
ཡང་རབ་ཏུ་ཐོབ་བོ། །ལ་ལ་ནི་གླལ་བ་ཙམ་གྱིས་འདོད་ཆགས་དང་བྲལ་བ་
ཐོབ་པར་འགྱུར་ཏེ། བྱང་ཆུབ་སེམས་དཔའི་ཏིང་ངེ་འཛིན་ཕས་ཀྱི་རྒོལ་བ་
རྣམ་པར་འཐོར་བ་ཞེས་བྱ་བ་ཡང་རབ་ཏུ་ཐོབ་བོ། །ལ་ལ་ནི་མིག་བཙུམས་
པ་ཙམ་གྱིས་འདོད་ཆགས་དང་བྲལ་བ་ཐོབ་པར་འགྱུར་ཏེ། བྱང་ཆུབ་
སེམས་དཔའི་ཏིང་ངེ་འཛིན་སངས་རྒྱས་ཀྱི་ཡུལ་སྣང་བ་ཞེས་བྱ་བ་ཡང་རབ་
ཏུ་ཐོབ་བོ། །ལ་ལ་ནི་ཕང་དུ་འཁྱུད་པ་ཙམ་གྱིས་འདོད་ཆགས་དང་བྲལ་བ་
ཐོབ་པར་འགྱུར་ཏེ། བྱང་ཆུབ་སེམས་དཔའི་ཏིང་ངེ་འཛིན་འགྲོ་བ་ཐམས་
ཅད་ཡོངས་སུ་སྡུད་ཅིང་མི་གཏོང་བའི་སྙིང་པོ་ཞེས་བྱ་བ་ཡང་རབ་ཏུ་ཐོབ་
བོ། །ལ་ལ་ནི་འོ་བྱས་པ་ཙམ་གྱིས་འདོད་ཆགས་དང་བྲལ་བ་ཐོབ་པར་
འགྱུར་ཏེ། བྱང་ཆུབ་སེམས་དཔའི་ཏིང་ངེ་འཛིན་འགྲོ་བ་ཐམས་ཅད་བསོད་
ནམས་ཀྱི་མཛོད་ལ་རེག་པར་བྱེད་པ་ཞེས་བྱ་བ་ཡང་རབ་ཏུ་ཐོབ་བོ། །དེ་
ལྟར་ཁོ་མོ་ནི་སེམས་ཅན་གང་ཇི་སྙེད་ཅིག་ཁོ་མོའི་དྲུང་དུ་འོངས་ཏེ་དེ་དག་
ཐམས་ཅད་ཀྱང་། བྱང་ཆུབ་སེམས་དཔའི་རྣམ་པར་ཐར་པའི་འདོད་ཆགས་
བྲལ་བ་མཐར་ཕྱིན་པ། ཐམས་ཅད་མཁྱེན་པའི་ས་ཆགས་པ་མེད་པ་ལ་
མངོན་དུ་གྱུར་པ་འདི་ཉིད་ལ་རབ་ཏུ་འགོད་དོ་ཞེས་གསུངས་ལ། ། ཞེས་
གསུངས་སོ། །གཞན་ཡང་། དེ་ཉིད་ལས། རྒྱལ་པོ་རིན་ཆེན་མང་པོའི་བུ་
མོའི་རྣམ་ཐར་ལས་ཀྱང་། བུ་མོ་དེའི་དྲི་ཚོར་བ་དང་། རེག་པ་དང་། སྙོམས་
པར་ཞུགས་པ་ཐམས་ཅད་ཀྱང་ཡོན་ཏན་ཚད་མེད་པ་ཐོབ་པར་གསུངས་་་་་
པའི་ཕྱིར་དང་། ལྷ་ཆེན་པོའི་རྣམ་ཐར་ལས་ཀྱང་། ཁྲོས་པའི་ཚུལ་གྱིས་
138



སེམས་ཅན་གྱི་དོན་མཛད་པར་བཤད་པས་སོ། །ཡང་རྡོ་རྗེ་ཐེག་པ་སངས་
རྒྱས་ཀྱི་བཀའ་ཡིན་ན། སྡེ་སྣོད་གསུམ་དུ་འདུ་དགོས་ཏེ། སྡེ་སྣོད་དག་
ནི་གསུམ་མམ་གཉིས་ཀྱང་རུང་། །བསྡུས་པའི་ཕྱིར་ཏེ་རྒྱུ་ནི་དགུས་འདོད་
དོ། །ཞེས་གསུང་རབ་ཡན་ལག་བཅུ་གཉིས་པོ་ཐམས་ཅད་སྡེ་སྣོད་གསུམ་དུ་
འདུས་པར་རྒྱུ་མཚན་དགུས་བསྒྲུབས་པས། འདི་སྡེ་སྣོད་གསུམ་གང་དུའང་
མི་འདུ་བའི་ཕྱིར་རོ་ཞེ་ན། སྐྱོན་མེད་དེ། ཤཱནྡྷ་ཀ་རས། དེ་ལ་གསང་སྔགས་
ཀྱི་ཐེག་པའི་སྡེ་སྣོད་ནི་སྡེ་སྣོད་གསུམ་དུ་མ་གཏོགས་པར་འདོད་དེ། དེ་ནི་
རིག་འཛིན་གྱི་སྡེ་སྣོད་ཅེས་བྱ་བར་གྲགས་པ་བྱང་ཆུབ་སེམས་དཔའི་སྡེ་སྣོད་
གཞན་ཡིན་ནོ། །དེ་ཡང་ཇི་སྐད་དུ། ཕྱི་དང་གསང་བ་ཐེག་པ་གསུམ། །དམ་
ཆོས་ཡོངས་སུ་གཟུང་བར་བྱ། །ཞེས་གསུངས་པ་ཡིན་ནོ། །ཞེས་བཤད་པས།
ཕྱི་མཚན་ཉིད་ཀྱི་སྡེ་སྣོད་ལས་ཁྱད་པར་འཕགས་པ། ཚེ་འདི་ཉིད་ལ་སོགས་
པ་དུས་མྱུར་བས་རིག་འཛིན་གྱི་འབྲས་བུ་ཐོབ་པར་བྱེད་པའི་ཐབས་ཟབ་ལ་
རྒྱ་ཆེ་བ་སྟོན་པའི་གཞུང་ལུགས་ཡིན་པའི་ཕྱིར། རིག་འཛིན་གྱི་སྡེ་སྣོད་ཅེས་
པ་སྡེ་སྣོད་བཞི་པར་བཞེད་ལ། དོན་འདི་ཉིད་སློབ་དཔོན་སངས་རྒྱས་
གསང་བས་ཀྱང་། སངས་རྒྱས་མཆོག་གི་ཆོས་གསུངས་པ། །མདོ་སྡེ་མངོན་
པ་འདུལ་བ་དང་། །རིག་པ་འཛིན་པའི་སྡེ་བཞིར་གནས། །ཞེས་གསུངས་
ཤིང་། དེ་ཡང་ལྷ་དང་སྔགས་དབྱེར་མེད་དུ་སྟོན་པའི་སྡེ་སྣོད་ཡིན་པས་རིག་
འཛིན་གྱི་སྡེ་སྣོད་ཅེས་བྱ་སྟེ། དེ་ཉིད་ལས། དེ་ལ་ལྷ་དང་སྔགས་དབྱེར་མེད་
པས་རིག་པ་འཛིན་པའི་སྡེ་སྣོད་གསལ་བའོ། །ཞེས་ལུང་འདྲེན་དང་བཅས་
པ་གསུངས་པའི་ཕྱིར་རོ། །ཡང་དམ་ཚིག་དང་སྡོམ་པ་སྟོན་པས་འདུལ་བ་
དང་མཐུན། ཆོས་རྣམས་ཀྱི་རང་དང་སྤྱིའི་མཚན་ཉིད་སྟོན་པས་མངོན་པ་
139 །



དང་མཐུན། ཟབ་མོའི་དོན་བསྡུས་ཏེ་སྟོན་པས་མདོ་སྡེ་དང་མཐུན་པས་སྡེ་
སྣོད་གསུམ་གའི་ཆ་ལྡན་དུའང་ཤདྡྷཱ་ཀ་རས་བཤད་དེ། ཡང་ན་སྡེ་སྣོད་
གསུམ་དུ་འདུས་པར་ཡང་འཆད་དེ། གསུང་རབ་ཡན་ལག་དགུ་ནི་ཐེག་པ་
ཆེན་པོའི་སྡེ་སྣོད་ཡིན་ལ། གསང་སྔགས་ཀྱི་སྡེ་སྣོད་ཀྱང་གསུང་རབ་ཡན་
ལག་དགུར་འདུས་ཤིང་། བསླབ་པ་གསུམ་སྟོན་པའི་ཕྱིར་སྡེ་སྣོད་གསུམ་དུ་
བཞག་པའོ། །ཞེས་སོ། །ཡང་ན་དོན་ཟབ་མོ་མདོར་བསྡུས་ནས་སྟོན་པས་
མདོ་སྡེའི་སྡེ་སྣོད་དུའང་སློབ་དཔོན་སངས་རྒྱས་གསང་བས་བཞེད་དེ། རྒྱུད་
ཆེན་དེ་ཡི་དོན་རྣམས་ཀུན། །མདོར་བསྡུས་ཟབ་མོར་སྟོན་པས་ན། །མདོ་
སྡེར་བདེ་བར་གཤེགས་པས་གསུངས། །ཞེས་སོ། །རྒྱུད་སྡེ་རྣམས་ཤིན་ཏུ་
རྒྱས་པའི་སྡེར་བཤད་ལ། དེ་མདོ་སྡེའི་སྡེ་སྣོད་དུ་འདུས་པར་བཤད་པའི་
ཕྱིར་རོ། །ཤཱནྟི་པས་ནི་གསུང་རབ་ཡན་ལག་བཅུ་གཉིས་ཀྱི་ནང་ནས་འདི་
གང་ཡིན་ཞེ་ན། འདི་ནི་ཟབ་མོའི་དོན་མདོར་བསྟན་པས་ན་མདོ་སྡེ་ཡིན་ནོ་
ཞེས་བཤད་དོ། །ཡང་གལ་ཏེ་སངས་རྒྱས་ཀྱི་བཀའ་ཡིན་ན། བཀའི་མཚན་
ཉིད་མདོ་སྡེ་ལ་འཇུག འདུལ་བ་ལ་སྣང་། ཆོས་ཉིད་དང་མི་འགལ་བ་ཡིན་
པ་ལ། སྔགས་ལ་དེ་མ་ཚང་བའི་ཕྱིར་བཀའ་མ་ཡིན་ནོ་ཞེ་ན། སྐྱོན་མེད་དེ།
རང་གི་མདོ་སྡེ་རྒྱུད་སྡེ་བཞི་སོ་སོའི་ཤིན་ཏུ་རྒྱས་པའི་སྡེ་སྣོད་རྒྱ་ཆེན་པོ་ལ་་་
འཇུག བྱང་ཆུབ་སེམས་དཔའི་ཉོན་མོངས་པ་རྣམ་རྟོག་ཡིན། དེ་འདུལ་
བའི་ཐབས་སྟོན་པའི་འདུལ་བ་ལ་སྣང་། ཟབ་པ་དང་རྒྱ་ཆེ་བའི་ཕྱིར་བྱང་
ཆུབ་པའི་ཆོས་ཉིད་དང་མི་འགལ་བའི་ཕྱིར་རོ། །ཁོ་ན་རེ། དེ་ཁྱེད་རང་གི་
མདོ་སྡེ་ལ་འཇུག་པ་ལ་སོགས་པས་མི་ཕན་ཏེ། ངེད་ཀྱི་མདོ་སྡེ་ལ་འཇུག་པ་
ལ་སོགས་མ་ཚང་བས་སོ་ཞེ་ན། འོ་ན་ཁྱེད་ཀྱི་སྡེ་སྣོད་ཀྱང་བཀའ་མ་ཡིན་
140



པར་འགྱུར་ཏེ། ངེད་ཀྱི་མདོ་སྡེ་ལ་འཇུག་པ་སོགས་མ་ཚང་བའི་ཕྱིར་རོ་ཞེས་
རིགས་པ་མཚུངས་པས། རང་གི་ལ་འཇུག་པས་ཆོག་སྟེ། མདོ་སྡེ་རྒྱན་ལས།
རང་གི་ཉིད་ལ་འཇུག་ཕྱིར་དང་། །རང་གི་འདུལ་ལ་སྣང་ཕྱིར་དང་། །ཟབ་
པ་དང་ནི་རྒྱ་ཆེའི་ཕྱིར། །ཆོས་ཉིད་དང་ཡང་འགལ་བ་མེད། །ཅེས་གསུངས་
སོ། །རྒྱས་པར་ཚུལ་གསུམ་གྱི་སྒྲོན་མ་དང་། དེ་ཁོ་ན་ཉིད་གྲུབ་པ་དང་།
སློབ་དཔོན་ཤཱནྟི་པས་མཛད་པའི་ཐེག་པ་གསུམ་རྣམ་པར་གཞག་པ་དང་།
ཐེག་པ་ཆེན་པོ་བསྡུས་པའི་སྒྲོན་མ་དང་། སེམས་ཀྱི་སྒྲིབ་པ་རྣམ་པར་
སྦྱོང་བའི་རབ་ཏུ་བྱེད་པ་ལ་སོགས་པ་གསང་སྔགས་ཀྱི་གྲུབ་མཐའ་ལུང་དང་
རིགས་པས་བསྒྲུབས་པ་རྣམས་སུ་བལྟ་བར་བྱའོ། ། །
གསང་སྔགས་ཀྱི་ཚུལ་ཟབ་མོ་དགོངས་པ་དང་ལྡེམ་པོར་དགོངས་པའི་
ཚིག་གི་དོན་མ་རྟོགས་པར། སྒྲ་ཇི་བཞིན་པར་བཟུང་ནས་སངས་རྒྱས་ཀྱི་
བཀའ་མ་ཡིན་ཞེས་སྐུར་པ་འདེབས་པ་ནི། རང་ཉིད་ཉམས་པར་བྱེད་པ་སྟེ།
རྣམ་སྣང་མངོན་བྱང་གི་རྒྱུད་ཕྱི་མ་ལས། བདག་གི་སེམས་ཀྱི་གནས་གཏན་
ལ་མ་ཕེབས་པ་རྣམ་པར་འཁྲུལ་ནས་འདི་སྐད་དུ་འདི་ནི་སངས་རྒྱས་ཀྱིས་
གསུངས་པ་མ་ཡིན་གྱི་འདི་དག་ནི་རང་བཟོ་ཅན་གྱིས་རང་བཟོར་བྱས་པ་་་
ཡིན་ནོ་ཞེས་ཟེར་བ་དག་འབྱུང་བར་འགྱུར་རོ། །གསང་བའི་བདག་པོ་མི་
བླུན་པོ་དེ་དག་ནི་འགྲོ་བ་གཉིས་སུ་འགྲོ་བར་རིག་པར་བྱ་སྟེ། གཉིས་གང་
ཞེ་ན། འདི་ལྟ་སྟེ། སེམས་ཅན་དམྱལ་བ་དང་དུད་འགྲོའོ། །ཞེས་དང་།
འཇམ་དཔལ་རྩ་རྒྱུད་ལས། གང་ཞིག་ཆོས་མཆོག་གཙོ་བོ་འདི། །རྒྱལ་བས་
མཆོད་པའི་ཆོས་ཀྱི་མཛོད། །ས་སྟེང་མིས་ནི་སྤོང་བྱེད་པ། །དེ་ནི་མནར་མེད་
དམྱལ་བར་འགྲོ། །བསྐལ་པ་ཆེན་པོར་དེ་འཚེད་ཅེས། །རྣམ་པ་དུ་མར་དབྱེ་
༈ 4
141
141



བ་བསྟན། །ནམ་ཞིག་གང་དུ་འབྱུང་བ་ནི། །མི་ཡི་ལུས་སུ་སྐྱེས་ན་ཡང་། །
དབུལ་ཞིང་ནད་མང་གླེན་པ་དང་། །ཀླ་ཀློ་དག་ཏུ་སྐྱེ་བར་འགྱུར། །འཇིག་
རྟེན་སྨད་པར་འགྲོ་བ་སྟེ། །དེ་ནི་མཛེ་ཅན་ནད་པར་འགྱུར། །ལྐུགས་ཤིང་
འོན་པ་ཡན་ལག་ཉམས། །བློ་ཉམས་ལོང་བ་ཉིད་དང་ནི། །རྩུབ་ཅིང་རྟག་ཏུ་
འཇིགས་པའི་གཟུགས། །ས་སྟེང་ཡི་དྭགས་ལྟ་བུར་སྣང་། །གོས་ངན་སེམས་
ནི་ངན་པ་དང་། །སེན་མོ་དང་ནི་ལུས་ཀྱང་ངན། །སྲིན་བུ་རྣམས་ཀྱིས་ཟོས་
པ་དང༌། །ཤུ་བ་གཡན་པ་ཡང་དག་ལྡན། །མདོ་སྡེ་འདི་ནི་རབ་སྤངས་ན། །
གང་དང་གང་གི་འགྲོ་བར་འགྲོ། །དེ་དང་དེར་ནི་སྐྱེ་བ་ན། །བློ་ངན་རྨོངས་
པར་སྐྱེ་བར་འགྱུར། །ཞེས་གསུངས་ཤིང་། བདེ་མཆོག་ཉུང་ངུའི་རྒྱུད་ལས་
ཀྱང་། མོས་པ་དུ་མའི་སེམས་ཅན་ལ། །སྤྱོད་པ་སྣ་ཚོགས་སྟོན་མཛད་དེ། །སྣ་
ཚོགས་ཚུལ་གྱིས་གདུལ་བྱ་ལ། །ཐབས་ནི་སྣ་ཚོགས་སྟོན་པ་ཡིན། །ཟབ་མོའི་
ཆོས་ནི་སྟོན་པ་ལ། །གལ་ཏེ་མོས་པར་མ་གྱུར་ཀྱང༌། །སྨོད་པ་དག་ཏུ་མི་བྱ་
སྟེ། །ཆོས་ཉིད་བསམ་མི་ཁྱབ་དྲན་བྱ། །ཞེས་གསུངས་ཤིང་། གསང་བ་གྲུབ་
པ་ལས་ཀྱང་། རྡོ་རྗེའི་ཐེག་པ་ལ་སྨོད་པ། །ངན་འགྲོ་དག་ཏུ་འགྲོ་བར་
འགྱུར། །སངས་རྒྱས་ཆོས་དང་དགེ་འདུན་ལ། །མ་གུས་པར་ནི་བྱེད་པ་
གང་། །བདེ་གཤེགས་མཚན་མ་ལ་བརྟེན་ཀྱང་། །དེ་ནི་ངེས་པར་མནར་མེད་
འགྲོ། །ཞེས་བཤད་པས། རྟོན་པ་བཞི་དང་། བརྟག་པ་གསུམ་གྱིས་ལེགས་
པར་མ་བརྟགས་ཤིང་དོན་མ་རྟོགས་པར་སྒྲ་ཙམ་ལ་བརྟེན་ནས། ཆོས་མ་
ཡིན་ཞེས་མི་སྤང་སྟེ། མདོ་སྡེ་རྒྱན་ལས། ཡིད་ཀྱི་ཉེས་པ་རང་བཞིན་གདུག་
པ་སྟེ། །མི་རིགས་པ་ཡི་གཟུགས་ལའང་མི་རིགས་ན། །ཐེ་ཚོམ་ཟ་བའི་ཆོས་
ལ་སྨོས་ཅི་དགོས། །དེ་ཕྱིར་བཏང་སྙོམས་བཞག་ལེགས་ཉེས་པ་མེད། །ཅེས་
142



སོ། །དེས་ན་སྣོད་དང་མི་ལྡན་པའི་གང་ཟག་ལ་གསང་སྔགས་བསྟན་ན་རང་
གི་དམ་ཚིག་ཉམས་ཤིང་གཞན་ཆོས་སྤོང་གི་ལས་ལ་སྦྱར་བ་གཉི་ག་ངན་
འགྲོར་འགྲོ་སྟེ། དེ་ཉིད་བསྡུས་པ་ལས། ཁྱོད་ཀྱིས་ཕྱག་རྒྱ་ལ་མི་མཁས་པ་
གཞན་སུ་ཡང་རུང་བ་ལ་ཕྱག་རྒྱ་གང་ཡང་རུང་བ་བསྟན་པར་མ་བྱེད་ཅིག
དེ་ཅིའི་ཕྱིར་ཞེ་ན། དེ་ནི་འདི་ལྟར་དཀྱིལ་འཁོར་ཆེན་པོ་མ་མཐོང་བའི་
སེམས་ཅན་དེ་དག་གིས་ཕྱག་རྒྱ་བཅིང་བ་བྱས་ན། དེའི་ཚེ་དེ་དག་དེ་ལྟར་
འགྲུབ་པར་མི་འགྱུར་རོ། །དེ་ནས་དེ་དག་ཐེ་ཚོམ་དུ་གྱུར་ཏེ། གནོད་པ་མ་
སྤངས་པས་མྱུར་བ་ཉིད་དུ་དུས་བྱས་ནས། དམྱལ་བ་ཆེན་པོ་མནར་མེད་པ་
ཞེས་བྱ་བར་ལྟུང་བར་འགྱུར་རོ། །ཁྱོད་ཉིད་ཀྱང་ངན་སོང་དུ་འགྲོ་བར་
འགྱུར་རོ། །ཞེས་གསུངས་ཤིང་། དོན་འདི་ཉིད་ཐུགས་ལ་བཞག་ནས། སྔོན་
གྱི་སློབ་དཔོན་ཆོས་ཀྱི་དབང་པོ་དང་། དེའི་སློབ་མ་སློབ་དཔོན་མཐོ་བཙུན་
ཙོ་ཡགས་ཀྱིས་ཀྱང་། སྐལ་བ་ངན་པ་ལ་གསང་སྔགས་ཀྱི་ཚུལ་སྟོན་པ་ལ་
དགག་པ་མཛད་ཅིང་། བོད་ཀྱི་རྒྱལ་བློན་ས་ཆེན་པོ་ལ་བཞུགས་པ་དག་གིས་
ཀྱང་། ཕྱི་རབས་ཀྱི་སེམས་ཅན་ལྡེམ་པོར་དགོངས་པའི་དོན་ཟབ་མོ་མ་
རྟོགས་པར་སྒྲ་ཇི་བཞིན་པ་ལ་མཚན་མར་བཟུང་སྟེ། ཐབས་ཤེས་རབ་ཀྱི་
རྣལ་འབྱོར་ཅུང་ཟད་ཀྱང་མེད་ཅིང་། སྤང་བསྲུང་གི་དམ་ཚིག་སྣ་གཅིག་
ཀྱང་མི་སྡོམ་པར་གསང་སྔགས་ལ་བསྙད་བཏགས་ནས་མུ་སྟེགས་འཆོལ་
པའི་རྒྱུད་ལྟར་བག་མེད་པའི་སྤྱོད་པས་སངས་རྒྱས་ཀྱི་བསྟན་པ་ཉམས་སྨད་
པར་བྱེད་པ་རང་གཞན་ཕུང་བར་བྱེད་པའི་ཚུལ་ལ་འཇུག་པ་གཟིགས་ནས།
བླད་ནས་བཀའ་སྩལ་བ་མ་གཏོགས་པ་རྣལ་འབྱོར་ཆེན་པོའི་རྒྱུད་བསྒྱུར་དུ་
མེད་པར་བཀས་བཅད་པ་ཡིན་ནོ། །གཉིས་པ་ནི། རྡོ་རྗེ་ཐེག་པ་སངས་རྒྱས་
143



ཀྱི་གསུང་ཡིན་པར་ཕྱི་མཚན་ཉིད་ཀྱི་ལུང་གིས་ཀྱང་གྲུབ་སྟེ། མདོ་སྡེ་
གདམས་ངག་འབོགས་པའི་རྒྱལ་པོ་ལས། འདྲེན་པའི་ཐེག་པ་གསུམ་པོ་
དག །བཅོམ་ལྡན་ངེས་པར་གསུང་ལགས་ན། །རྒྱུ་འབྲས་ལྷུན་གྲུབ་ཏུ་སྤྱོད་
ཅིང་། །སངས་རྒྱས་གཞན་ནས་མི་ཚོལ་བའི། །ངེས་པའི་ཐེག་པ་ཅིས་མ་
གསུངས། །ཞེས་ཞུས་པ་དང་། རྒྱུ་ལ་མོས་པ་རྒྱུ་ཆོས་ཀྱི། །འཁོར་ལོ་རབ་ཏུ་
བསྐོར་བྱས་ནས། །རྡོ་རྗེ་ཐེག་པའི་ཉེ་ལམ་ཞིག །མ་འོངས་དུས་ན་འབྱུང་
བར་འགྱུར། །ཞེས་པ་དང་། མྱ་ངན་ལས་འདས་པའི་མདོ་ལས། བསྟན་
བཅོས་སམ་རིག་སྔགས་སམ་གསང་སྔགས་གང་ཅི་ཡང་རུང་བ་དེ་དག་་་་
ཐམས་ཅད་ནི་རྫོགས་པའི་སངས་རྒྱས་ཀྱིས་གསུངས་པ་ཡིན་པར་ཤེས་པར་
གྱིས་ཤིག ཅེས་པ་དང་། ལྷག་པའི་བསམ་པ་བསྐུལ་བའི་མདོ་ལས་ཀྱང་།
བྱང་ཆུབ་སེམས་དཔའ་དྲུག་ཅུ་མ་འོངས་པའི་དུས་ན་བསྟན་བཅོས་དང་་་་་་
གསང་སྔགས་ལ་མཁས་པ་འབྱུང་བར་འགྱུར། ཞེས་པ་དང༌། འཕགས་པ་
གསང་བ་ལུང་བསྟན་པའི་མདོ་ལས་ཀྱང་། རྒྱུ་ལ་སྦྱོར་བ་རྒྱུ་ཡི་ཆོས། །འཁོར་
ལོ་ཤིན་ཏུ་བསྐོར་བྱས་ནས། །འབྲས་བུའི་ཐེག་པ་ཉེ་ལམ་ཞིག །ཅེས་སོགས་
གསུངས་ཤིང་། འདུལ་བ་ལུང་ལས་ཀྱང་། རྨ་བྱ་ཆེན་མོའི་རིག་སྔགས་ལ་
སོགས་པ་གསུངས་པའི་ཕྱིར་རོ། །རིགས་པས་ཀྱང་འགྲུབ་སྟེ། ཟབ་པ་དང་
རྒྱ་ཆེ་བའི་བདེན་པ་གཉིས་སྟོན་པའི་ཕྱིར་དང་། བཀའི་མཚན་ཉིད་ཚང་
བའི་ཕྱིར་དང་། དེ་ལྟ་མ་ཡིན་ན་སངས་རྒྱས་ཐམས་ཅད་མཁྱེན་པ་མིན་པར་
འགྱུར་ཏེ། སྔགས་ཀྱི་ཐེག་པ་སྟོན་པར་བྱེད་པ་པོ་མ་ཡིན་པའི་ཕྱིར་ཏེ། དྲི་
མེད་འོད་ལས། རྣམ་པ་གཞན་དུ་ན་ཐམས་ཅད་མཁྱེན་པ་ཉིད་དུ་མི་འགྱུར་
ཏེ། རྡོ་རྗེའི་ཐེག་པ་སྟོན་པར་བྱེད་པ་པོ་ཉིད་མ་ཡིན་པའི་ཕྱིར་རོ། །ཞེས་ཏེ་
144



རྒྱས་པར་སྔར་བཞིན་ནོ། །གསུམ་པ་ལ། རྡོ་རྗེ་ཐེག་པ་སངས་རྒྱས་ཀྱིས་
གསུངས་པ་ཡིན་ན། སངས་རྒྱས་དེ་སངས་རྒྱས་ཚུལ་ཇི་ལྟ་བུ་ཞིག་ཡིན།
དེས་གནས་གང་དུ་ཆོས་ཇི་ལྟ་བུ་ཞིག་གསུངས། ཆོས་དེ་བཀའ་སྡུད་པ་པོ་སུ་
ཞིག་གིས་བསྡུས་པ་ལ་སོགས་པ་རྣམས་བརྗོད་དགོས་ཏེ། དེ་ལྟ་མ་ཡིན་ན་ཕ་
རོལ་ཏུ་ཕྱིན་པའི་ཚུལ་དང་མཚུངས་པ་མ་ཡིན་པས་བཀའ་ཡིན་མིན་ཐེ་ཚོམ་
ཟ་བར་འགྱུར་རོ་ཞེ་ན། དེ་དག་བསྟན་པར་བྱ་བ་ལ། དང་པོར་སངས་རྒྱས་
ཀྱིས་གསུངས་ཚུལ། གསུངས་པའི་བསྟན་པ་བསྡུས་ཚུལ། བསྡུས་པའི་བསྟན་
པ་གནས་ཚུལ་དང་གསུམ་གྱིས་ངེས་པར་བྱ་བ་ལ། དང་པོ་ལ། བྱ་བ་དང༌།
སྤྱོད་པ་དང་། རྣལ་འབྱོར་དང་། རྣལ་འབྱོར་ཆེན་པོའི་རྒྱུད་གསུངས་ཚུལ་
དང་བཞིའི་དང་པོ་ལ། སངས་རྒྱས་མངོན་པར་རྫོགས་པར་སངས་རྒྱས་ཚུལ།
རྒྱས་ནས་སྤྱིར་ཆོས་ཀྱི་འཁོར་ལོ་བསྐོར་ཚུལ། ཁྱད་པར་བྱ་བའི་རྒྱུད་ཀྱི་
འཁོར་ལོ་བསྐོར་ཚུལ། བསྐོར་ནས་མྱ་ངན་ལས་འདས་ཚུལ་དང་བཞིའི་དང་
པོ་ལ། དང་པོར་བྱང་ཆུབ་མཆོག་ཏུ་སེམས་བསྐྱེད་ཚུལ། བར་དུ་བསྐལ་པ་
གྲངས་མེད་གསུམ་དུ་ཚོགས་བསགས་ཚུལ། ཚོགས་རྫོགས་ནས་བྱང་ཆུབ་ཏུ་
སངས་རྒྱས་ཚུལ་དང་གསུམ་གྱི་དང་པོ་ནི། དེ་བཞིན་གཤེགས་པ་ཐམས་
ཅད་ཀྱིས་བྱིན་གྱིས་བརླབས་ སེམས་ ཅན་ལ་གཟིགས་ཤིང་སངས་རྒྱས་ཀྱི་
ཞིང་གི་བཀོད་པ་ཀུན་ཏུ་སྟོན་པའི་གཟུངས་ལས། ངས་སྔོན་དང་པོ་སེམས་
བསྐྱེད་པ་ནས་བཟུང་སྟེ། དེ་བཞིན་གཤེགས་པ་མེ་ཏོག་སྣང་བ་ཀུན་ཏུ་
སྟོན་པ་ཞེས་བྱ་བའི་སྤྱན་སྔར་དེ་ ཐོས་ སོ་ཞེས་དང་པོར་སེམས་བསྐྱེད་མ་
ཐག་སྔགས་ཀྱི་སྤྱོད་པ་སྤྱད་པས་ལུང་བསྟན་ཐོབ་པར་གཟུངས་དེ་ཉིད་ལས་
བཤད་དོ། །གཉིས་པ་ནི། སངས་རྒྱས་ཀྱི་མཚན་བརྒྱ་རྩ་བརྒྱད་པའི་གཟུངས་
145



ལས། ཀྱེ་མ་སངས་རྒྱས་ཡོན་ཏན་ཆེ། །བསྐལ་པ་གྲངས་མེད་གསུམ་བསགས་
པ། །ཞེས་བཤད་པ་ལྟར་གསང་སྔགས་ཀྱི་སྤྱད་པ་སྤྱོད་པའི་སྒོ་ནས་བསོད་
ནམས་དང་ཡེ་ཤེས་ཀྱི་ཚོགས་གཉིས་བསགས་པས། སངས་རྒྱས་འོད་སྲུང་
འཇིག་རྟེན་དུ་བྱོན་པའི་ཚེ་བྲམ་ཟེའི་ཁྱེའུ་བླ་མར་གྱུར་པ་ཡན་ཆད་ཀྱིས་
ཚོགས་རྫོགས་སོ། །གསུམ་པ་ནི། དེ་ནས་ཤི་འཕོས་ནས་དམ་པ་ཏོག་དཀར་
པོར་སྐྱེས་ནས་ལྷ་རྣམས་ལ་ཆོས་བསྟན་ནོ། །དེ་ནས་མིར་སྐྱེས་ནས་སངས་རྒྱ་
ཚུལ་ནི། འཇམ་དཔལ་རྩ་རྒྱུད་ལས། དེ་ཚེ་སྔོན་གྱི་སྐྱེ་བ་ནི། །སེར་སྐྱའི་གྲོང་
ཁྱེར་གཞི་དག་ཏུ། །ཤཱཀྱའི་རིགས་ཀྱི་གཙོ་བོ་ནི། །ང་ནི་འཁོར་བའི་བཙོན་
རར་སྐྱེས། །བདག་གིས་སྡུག་བསྔལ་བདག་ཉིད་ཀྱིས། །ཁྱིམ་ལས་ངེས་བྱུང་
ཡོངས་སུ་སྤངས། །དེ་ཚེ་མུ་སྟེགས་མང་པོ་བསྟེན། །བདུད་རྩི་དག་ཀྱང་ཐོབ་
པར་གྱུར། །དཀའ་བ་དག་ཀྱང་བདག་གིས་སྤྱད། །ལུས་ཀྱི་གདུང་བའང་
ཡུན་རིང་བ། །ལོ་དྲུག་དག་ཏུ་བསྟེན་པ་ཡིས། །ལུས་ཀྱང་ཞིག་ཅིང་རྣམ་པར་
བསྐམས། །ཤེས་དང་ཤེས་བྱ་གསལ་བ་ནི། །ངས་ནི་ཅུང་ཟད་ཐོབ་པ་མེད། །
དེ་ནས་ང་ནི་ལངས་ནས་ཀྱང་། །འབྲས་ཆན་དཀར་བའི་ཟས་ཀྱང་ཟོས། །ལྷ་
རྣམས་ཀྱིས་མཆོད་ལམ་དག་ནི། །དེར་ནི་ས་སྟེང་ང་ཡིས་བགྲོད། །ཆུ་བོ་ནི་
རཉྫ་ནའི་འགྲམ། །ཤིང་གི་རྒྱལ་པོ་ལེགས་མཛེས་པ། །མེ་ཏོག་རྣམ་པ་དུ་མས་
ཁྱབ། །དེ་འགྲམ་ས་ནི་ཉམས་དགའ་བ། །ནགས་ཆེན་འབྲས་བུ་ལྡན་པ་
དང༌། །རྣམ་པ་སྣ་ཚོགས་ཤིང་དག་འབྱུང་། །ཆུ་བོ་ཆེན་པོས་ཡོངས་བསྐོར་
བའི། །ཤིང་གི་རྩར་ནི་ང་ཡིས་ཕྱིན། །ས་ཡི་ཆ་ནི་མཐོང་ཙམ་གྱིས། །བདག་
གི་སེམས་ནི་བརྟན་པ་ཐོབ། །དེ་ལྟའི་ཤིང་ནི་བདག་གིས་མཐོང་། །ཡལ་ག་
ལོ་མ་ཉེར་མཛེས་པའི། །ཤིང་ཆེན་གྲིབ་མ་ཆེན་པོ་ནི། །རྩ་བ་མི་མངོན་ཉེར་
་་
146



སྤྱད་འོས། །ཤིང་རྩེ་ཨ་ཤཱཏྠར་འདུག་ན། །སེམས་ནི་ཤིན་ཏུ་དང་བར་གྱུར། །
བསམ་གཏན་དང་ནི་ཏིང་འཛིན་དང༌། །དེར་ནི་བརྟན་པའང་མངོན་པར་
ཐོབ། །མཚན་མོའི་མཐར་ནི་སྐྱེས་མཐར་བྱེད། །དེར་ནི་སྣང་བ་མེད་པའང་
ཐོབ། །བདུད་ཀྱི་བགེགས་ནི་རྣམ་མང་པོ། །རྣམ་པ་དུ་མར་རབ་ཏུ་སྦྱར། །སྡེ་
རྣམས་བཅོམ་ནས་སླར་ལོག་ཅིང་། །རང་གི་གནས་སུའང་དེ་དག་སོང་། །
སྔགས་དང་རྒྱུད་ནི་འདི་དོན་དུ། །རྣམ་པ་མང་པོ་གསུངས་པ་ཡིན། །རྣམ་པ་
དུ་མར་སྦྱོར་བ་དང་། །བསམ་གཏན་ཤེས་པའང་བསྟན་པ་ཡིན། །དེར་ནི་
ཐེག་པ་གསུམ་ཡང་སྤྱད། །གཞན་དག་སེམས་ཅན་བསྟན་ལ་འཛུད། །ཉེས་
པ་རྣམ་པ་གསུམ་ཡིད་ཀྱི། །གཉེན་པོ་དག་ཀྱང་རབ་ཏུ་བསྟན། །དེ་ནས་
ལངས་ནས་ཡང་སོང་ནས། །གྲོང་ཁྱེར་ལྟེང་རྒྱས་ཆུ་བཟང་གིས། །ཁྲུས་བྱས་
དེར་གནས་དྲང་སྲོང་རྣམས། །སློབ་མར་བཅས་པའང་རབ་ཏུ་ཕྱུང་། །
སེམས་ཅན་རྣམ་མང་དོན་བྱས་ནས། །དེ་ནས་ང་ནི་ཡང་དག་འདས། །ཀཱ་
ཤིའི་གྲོང་ནི་ཉམས་དགའ་བར། །མཐར་གྱིས་སུ་ནི་ཡང་དག་ཞུགས། །རྫུ་
འཕྲུལ་ཆེན་པོ་སྔར་སངས་རྒྱས། །དེ་ཡི་གནས་སུའང་བཞུགས་པ་ཡིན། །ཀཱ་
ཤིའི་སྐྱེ་བོའི་ཡུལ་དག་ཏུ། །དེར་ནི་རང་བདག་ཉིད་གནས་འགྱུར། །ཞི་བ་མྱ་
ངན་འདས་བྱེད་པའི། །དམ་ཆོས་ཆོས་ཀྱི་འཁོར་ལོ་བསྐོར། །འཇིག་རྟེན་ལྷ་
དང་ལྷ་མིན་བཅས། །འགྲོ་བ་ལྔ་ལ་ཡང་དག་སྟོན། །འབྱུང་པོ་ཀུན་ལ་བདེ་
བའི་ཕྱིར། །དེར་ནི་ཆོས་ཀྱང་རབ་ཏུ་བསྟན། །དེར་ནི་སྔ་མའི་སངས་རྒྱས་
ཀྱིས། །ཆོས་ཀྱི་འཁོར་ལོ་རབ་ཏུ་བསྐོར། །ཆོས་ཀྱི་འཁོར་ལོ་བླ་ན་མེད། །དེ་
ནི་ང་ཡིས་རབ་ཏུ་བསྟན། །སྲིད་ལས་གྲོལ་ཞིང་བདེ་དོན་དང་། །སེམས་ཅན་
ཉེས་པ་བཟློག་པའི་ཕྱིར། །བདེ་ཞིང་ཞི་བར་གཞོལ་བའོ། །ཚངས་པའི་
147



འཁོར་ལོ་རབ་ཏུ་བསྐོར། །སྲིད་པའི་ལམ་ནི་གཞིག་དོན་དང་། །བདེན་
བཞིའི་ཏིང་འཛིན་ལས་བྱུང་བའི། །འཕགས་ལམ་ཡན་ལག་བརྒྱད་པ་ནི། །
ཚངས་པའི་གནས་བཞིས་རྣམ་པར་བརྒྱན། །རྟེན་ཅིང་འབྲེལ་བར་འབྱུང་
དང་བཅས། །རྣམ་པ་བཅུ་གཉིས་བྱས་པ་ཡིན། །མ་རིག་འགག་པར་ཡང་
དག་ལྡན། །རིག་པ་བསྐྱེད་པའི་རིམ་པས་འབྱུང་། །ཡང་དག་མཐའ་ནི་
ལེགས་མཐའ་སྐྱེས། །དེ་ཉིད་མཐའ་ནི་བསྟན་པ་ཡིན། །ལུགས་སུ་འབྱུང་
དང་ལྡོག་པ་དག །ཐ་མར་བདག་ཉིད་རྟོགས་ཆེན་སྐྱེས། །སེམས་ཅན་མང་
པོ་ཐར་དོན་དུ། །ཞི་བའི་འཁོར་ལོ་ཡང་དག་བསྟན། །ཉམས་དགའི་ཀཱ་ཤིའི་
གྲོང་སྤངས་ནས། །དེ་ཚེ་བདག་ཉིད་མཉན་ཡོད་སོང་། །དེ་ཚེ་མུ་སྟེགས་
གདུལ་བྱའི་ཕྱིར། །ཆོ་འཕྲུལ་ཆེན་པོའང་བྱས་པ་ཡིན། །མི་ཡུལ་དག་ཏུ་རྫུ་
འཕྲུལ་ནི། །དེ་ཚེ་ཡང་དག་བསྟན་པར་བྱས། །མུ་སྟེགས་མང་པོའི་གནས་
དག་ཏུའང་། །དེ་ཚེའང་རབ་ཏུ་དགའ་བར་བྱས། །ཡུལ་མིང་མེ་ཐབ་ཅེས་བྱ་
བར། །ལྷ་ལས་བབས་པ་བཟང་པོ་བྱས། །སུམ་ཅུ་རྩ་གསུམ་དག་ཏུ་ཡང་། །
ཆོས་ཉིད་ལ་ནི་བརྒྱ་བྱིན་སྦྱར། །དེ་ནས་འོག་མིན་ལྷ་ཚོགས་དང་། །ཚངས་
སོགས་བརྒྱ་བྱིན་བཅས་པ་དང་། །རྣམ་ཐོས་གནོད་སྦྱིན་དབང་དང་
བཅས། །རྒྱལ་ཆེན་བཞི་ཡི་རིགས་དག་དང་། །རྟག་ཏུ་མྱོས་དང་གཞོང་
ཐོགས་དང་། །པི་ཝང་གསུམ་པ་ཕྲེང་ཐོགས་དང༌། །ལྷ་དང་གནོད་སྦྱིན་
ཚོགས་རྣམས་ཀུན། །ས་བླ་ལྷ་དང་བར་སྣང་གནས། །འཕགས་པ་གནོད་
སྦྱིན་ཚོགས་བདག་དང་། །ལྷ་དང་ལྷ་མིན་ཐམས་ཅད་དང༌། །ཆོས་ཀྱི་འབྲས་
བུ་ལྡན་པར་བྱས། །མྱ་ངན་འདས་གསུམ་རྗེས་འགྲོ་བྱས། །སེམས་ཅན་
བསམ་གྱིས་མི་ཁྱབ་པའང་། །དེ་ཚེ་ལེགས་པ་ཉིད་ལ་བཙུད། །དེ་དག་རྩིས་
148



ཀྱིས་གྲངས་མེད་པ། །འཁོར་བའི་མཐའ་བཞིན་དེ་མཐའ་མེད། །སྟོང་ཆེན་
པོ་ཡི་འཇིག་རྟེན་གྱི། །ཁམས་དང་འདྲ་བ་བསམ་མི་ཁྱབ། །རྟག་ཏུ་སེམས་
ཅན་མང་པོ་ནི། །བདེན་པའི་དོན་ལ་ཡང་དག་སྦྱར། །དེ་ཚེ་དེར་ནི་ང་
འོངས་ནས། །གནས་གཙང་སྟེང་དུ་གནས་ནས་ཀྱང་། །ཐེག་པ་གསུམ་ལ་
རྗེས་འཇུག་པའི། །དམ་ཆོས་སྔགས་ནི་རབ་ཏུ་བསྐོར། །སེམས་ཅན་གདུལ་
བྱ་ལ་བརྟེན་ནས། །ང་ཡི་ཆོ་གའི་རྒྱལ་པོ་འདི། །འཇིག་རྟེན་མང་ལ་རབ་
བསྟན་ནས། །འཇམ་དཔལ་དབྱངས་ལའང་གཏད་པ་ཡིན། །ཞེས་གསུངས་
པས། དགའ་ལྡན་ནས་འཕོས་ཏེ་སེར་སྐྱའི་གྲོང་ཁྱེར་དུ་རྒྱལ་པོ་ཟས་གཙང་
མའི་སྲས་སུ་འཁྲུངས་ནས་འཁོར་བའི་སྡུག་བསྔལ་རང་གིས་རིག་སྟེ། ཁྱིམ་
ནས་ཁྱིམ་མེད་པར་མཆོད་རྟེན་རྣམ་དག་གི་དྲུང་དུ་རབ་ཏུ་བྱུང་སྟེ། བྲམ་
ཟེ་རིགས་ལྡན་ལ་སོགས་པའི་གནས་སུ་སོང་ནས་རིམ་གྱིས་ཡངས་པ་ཅན་དུ་
བྱོན་ནས། སྒྱུ་རྩལ་ཤེས་ཀྱི་བུ་རིང་འཕུར་ལ་ཅིའང་མེད་པའི་སྐྱེ་མཆེད་
མངོན་དུ་བྱས་ནས། ཆུ་དྲོན་ཅན་གྱི་སྒོ་ནས་རྒྱལ་པོའི་ཁབ་ཏུ་ཞུགས་ཏེ།
རངས་བྱེད་ཀྱི་བུ་ལྷག་སྤྱོད་ལ་སྲིད་རྩེའི་སེམས་མངོན་དུ་བྱས་ནས། ཆུ་བོ་ནི་
རཉྫ་ནའི་འགྲམ་དུ། བརྟུལ་ཞུགས་ངན་པས་དག་པ་དང་གྲོལ་བར་འཛིན་
པ་སུན་དབྱུང་བའི་ཕྱིར། ཏིལ་འབྲུ་གཅིག རྒྱ་ཤུག་འབྲུ་གཅིག འབྲས་འབྲུ་
གཅིག་གིས་དཀའ་བ་སྤྱད་ནས་ལོ་དྲུག་ཏུ་དབུགས་འགྱུ་བ་བཅད་དེ་མཁའ་
ཁྱབ་ཀྱི་ཏིང་ངེ་འཛིན་ལ་མཉམ་པར་བཞག་སྟེ། ལུས་བསྐམས་ཤིང་ཤིག་
ཤིག་པོར་གྱུར་ཀྱང་ཤེས་པ་དང་ཤེས་བྱ་གསལ་བའི་ཡེ་ཤེས་ཅུང་ཟད་ཀྱང་
མ་ ཐོབ་སྟེ་དཀའ་ཐུབ་ཀྱིས་གྲོལ་བར་འཛིན་པ་ དགག་པའི་ ཕྱིར་དེ་ལས་
ལངས་ནས། ལེགས་སྐྱེས་མས་ཕུལ་བའི་འབྲས་ཆན་དཀར་བའི་ཟས་འོ་ཐུག་
149



སྦྲང་རྩི་དང་ལྡན་པ་ཟོས་ཏེ། ཚངས་པས་འཁོར་ལ་བསྒོ་ནས་མཆོད་པའི་
བཀོད་པ་བསམ་གྱིས་མི་ཁྱབ་པ་སྤྲུལ། རླུང་དང་ཆར་གྱིས་ལམ་ཆགས་
ཤིང་ཆག་ཆག་བཏབ་པའི་སྟེང་ནས་བགྲོད་དེ། ཆུ་བོ་ནི་རཉྫ་ནའི་འགྲམ་
དང་ཧ་ཅང་མི་རིང་བའི་བྱང་ཆུབ་ཀྱི་སྙིང་པོ་ན་ཤིང་གི་རྒྱལ་པོ་ཁ་དོག་དང་
དབྱིབས་ལེགས་པ་མེ་ཏོག་རྣམ་པ་དུ་མས་ཁྱབ་པའི་འགྲམ། ས་གཞི་ཉམས་
དགའ་ཞིང་ཡིད་དུ་འོང་བ། འབྲས་བུ་དང་ལྡན་པའི་ཤིང་སྣ་ཚོགས་ཀྱི་
ནགས་ཚལ་དང་ཆུ་བོ་ཆེན་པོས་བསྐོར་བའི་བྱང་ཆུབ་ཀྱི་ཤིང་རྩ་བ་མི་་་་
མངོན་ཤིང་ཡལ་ག་དང་ལོ་མས་མཛེས་པ་གྲིབ་མ་ཆེན་པོ་དང་ལྡན་པའི་ཨ་
ཤཱཏྠའི་འགྲམ་དུ་འདུག་ པ་ཙམ་ གྱིས་ སེམས་ ཤིན་ ཏུ་ དང་བར་འགྱུར་ཏེ།
སྲོད་ཀྱི་དུས་སུ་བདུད་ཀྱི་དཀྱིལ་འཁོར་ཐམས་ཅད་འཇོམས་པ་ཞེས་བྱ་བའི་
འོད་བཀྱེ་བས། བདུད་མི་འཁྲུགས་ཕྲག་གཅིག་འདུས་ཏེ་བར་དུ་གཅོད་པའི་
བགེགས་ཀྱི་ཆོ་འཕྲུལ་རྣམ་པ་མང་པོ་སྦྱར་ཡང་། བདུད་སྡེ་དེ་ཐམས་ཅད་
བྱམས་པའི་མཚོན་གྱིས་བཅོམ་ནས་སླར་ལོག་ཅིང་རང་གི་གནས་སུ་སོང་
ངོ༌། །དེ་ནས་གུང་ཐུན་ལ་བསམ་གཏན་བཞི་དང་། མངོན་ཤེས་ལྔ་ལ་སོགས་
པའི་ཏིང་ངེ་འཛིན་བརྟན་པ་ཐོབ་ནས། མཚན་མོའི་མཐར་སྐྱ་རེངས་འཆར་
བའི་དུས་སུ་རྡོ་རྗེ་ལྟ་བུའི་ཏིང་ངེ་འཛིན་གྱིས་སྲིད་པའི་སྐྱེ་བ་མཐར་ཕྱིན་་་་
པར་བྱས་ཏེ། གཉིས་སུ་སྣང་བ་མེད་པའི་ཡེ་ཤེས་མཐར་ཕྱིན་པའང་ཐོབ་
བོ། །གཉིས་པ་ནི། བདུད་གཞོམ་པ་འདིའི་དོན་དུ་གཤིན་རྗེ་གཤེད་ལ་
སོགས་པའི་སྔགས་དང་རྒྱུད་མང་པོ་དང་ཐབས་ཤེས་རབ་ཀྱི་རྣལ་འབྱོར་་་་་
དང༌། བསམ་གཏན་ཏིང་ངེ་འཛིན་ཤེས་པའང་། གདུལ་བྱ་སྐལ་ལྡན་རྣམས་
ལ་བསྟན་ནོ། །དེར་ཐེག་པ་གསུམ་གྱི་དོན་སྤྱད་ནས། ཡིད་ཀྱི་ཉེས་པ་གསུམ་
150.



-
གྱི་གཉེན་པོ་བསྟན་ཏེ། དེ་ནས་ལངས་ཏེ་རིམ་གྱིས་གྲོང་ཁྱེར་ལྟེང་རྒྱས་ཀྱི་ཆུ་
བོའི་འགྲམ་དུ་ཁྲུས་མཛད་ནས། དེ་ན་གནས་པའི་དྲང་སྲོང་སློབ་མ་དང་
བཅས་པ་རབ་ཏུ་ཕྱུང་ཞིང་སེམས་ཅན་མང་པོའི་དོན་མཛད་ནས་ཀཱ་ཤི་སྟེ་་་
གྲོང་ཁྱེར་གསལ་ལྡན་ཞེས་བྱ་བ། འདས་པའི་སངས་རྒྱས་རྣམས་ཀྱིས་
བཞུགས་ཤིང་ཆོས་ཀྱི་འཁོར་ལོ་བསྐོར་བའི་ས་དེར་གཤེགས་ཏེ། ཀཱ་ཤིའི་
སྐྱེ་བོའི་ཡུལ་ཝཱ་ར་ཎ་སིར་རང་ཉིད་གནས་ནས་ཆོས་ཀྱི་འཁོར་ལོ་བསྐོར་ཏེ་
སེམས་ཅན་སྲིད་པ་ལས་གྲོལ་ཞིང་བདེ་བའི་དོན་དང་། སེམས་ཅན་གྱི་ཉེས་
པ་སྡུག་བསྔལ་རྒྱུ་འབྲས་ལས་བཟློག་པའི་ཕྱིར་དང་། འཕྲལ་དུ་བདེ་ཞིང་
ཕུགས་སྡུག་བསྔལ་ཞི་བ་ལ་གཞོལ་བའི་དོན་དུ། ཚངས་པ་མྱ་ངན་ལས་
འདས་པའི་འཁོར་ལོ་རབ་ཏུ་བསྐོར་ཏེ། སྲིད་པའི་ལམ་རྒྱུད་བཅད་པའི་
དོན་དུ་བདེན་པ་བཞི་དང་། འཕགས་ལམ་བརྒྱད་དང་། ཚངས་པའི་གནས་
བཞི་དང༌། རྟེན་འབྲེལ་ལུགས་འབྱུང་ལུགས་ལྡོག་གི་དོན་བསྟན་པས། ལྔ་
སྡེས་དགྲ་བཅོམ་པ་ཐོབ་སྟེ་བདག་ཉིད་ཆེན་པོའི་རྟོགས་པ་སྐྱེས། ལྷ་བརྒྱད་
ཁྲིས་མི་སྐྱེ་བའི་ཆོས་ལ་བཟོད་པ་ཐོབ། མདོར་ན་སེམས་ཅན་མང་པོས་ཐར་
པ་ཐོབ་པའི་དོན་དུ་ཞི་བའི་ཆོས་ཀྱི་འཁོར་ལོ་བསྐོར་རོ། །དེ་ནས་མཉན་
ཡོད་དུ་སོང་སྟེ་མུ་སྟེགས་ཀྱི་སྟོན་པ་དྲུག་གིས་རྫུ་འཕྲུལ་འགྲན་པར་ཞུས་
པས། ཆོ་འཕྲུལ་ཆེན་པོ་བསྟན་ནས་ལྷ་མི་རྣམས་དད་པར་མཛད་དོ། །དེ་
ནས་སུམ་ཅུ་རྩ་གསུམ་དུ་ལྷ་མོ་སྒྱུ་འཕྲུལ་ཆེན་མོ་གདུལ་བའི་དོན་དུ་དབྱར་
གནས་པ་ཟླ་བ་གསུམ་མཛད་ནས། མེ་ཐབ་ཅེས་བྱ་བའི་ཡུལ་དུ་ལྷ་རྣམས་
ཀྱིས་བཻ་ཌཱུརྱས་སྤྲས་པ་བཙུགས་པ་ལ་རེས་བྱོན། རེས་རྫུ་འཕྲུལ་གྱིས་བྱོན་
པའི་ཚུལ་གྱིས་ལྷ་ལས་བབས་པའི་ཆོ་འཕྲུལ་མཛད། སུམ་ཅུ་རྩ་གསུམ་དུ་
༩
--་
151



བརྒྱ་བྱིན་བདེན་པ་ལ་བཀོད་ནས། འོག་མིན་གྱི་ལྷ་ཚོགས་དང༌། ཚངས་པ་
དང་བརྒྱ་བྱིན་དང་རྣམ་ཐོས་གནོད་སྦྱིན་གྱི་དབང་པོ་དང་། རྒྱལ་ཆེན་བཞི་
དང་རི་རབ་ཀྱི་བང་རིམ་གྱི་ལྷ་རྟག་མྱོས་དང་། གཞོང་ཐོགས་དང༌། པི་ཝཾ་
གསུམ་པ་དང་། ཕྲེང་ཐོགས་དང༌། རིའི་ལྷ་དང་གནོད་སྦྱིན་གྱི་ཚོགས་
ཐམས་ཅད་དང་། ས་བླའི་ལྷ་དང་། བར་སྣང་གི་ལྷ་དང་། འཕགས་པ་
གནོད་སྦྱིན་གྱི་ཚོགས་ཀྱི་བདག་པོ་ལག་ན་རྡོ་རྗེ་དང་། ལྷ་དང་ལྷ་མ་ཡིན་གྱི་
འཁོར་ཐམས་ཅད་ཆོས་ཀྱི་འབྲས་བུ་དང་ལྡན་པར་བྱས་ཏེ། ཁ་ཅིག་ནི་ཉན་
ཐོས་ཀྱི་བྱང་ཆུབ་ལ། ཁ་ཅིག་ནི་རང་བྱང་ཆུབ་ལ། ཁ་ཅིག་ནི་བླ་ན་མེད་
པའི་བྱང་ཆུབ་ལ་བཀོད་ནས། སེམས་ཅན་དཔག་ཏུ་མེད་པའི་དོན་མཛད་
དོ། །གསུམ་པ་ལ། བྱ་བ་སོ་སོའི་རྒྱུད་བསྟན་ཚུལ་དང་། བྱ་བ་སྤྱིའི་རྒྱུད་
བསྟན་ཚུལ་དང་གཉིས་ཀྱི་དང་པོ་ལ། དེ་བཞིན་གཤེགས་པ་དང༌། པདྨ་
དང་། རྡོ་རྗེ་དང་། ནོར་ཅན་དང་། ལྔས་རྩེན་དང་། འཇིག་རྟེན་པའི་
རིགས་དང་དྲུག་གི་དང་པོ་ལ། རིགས་ཀྱི་གཙོ་བོ་དང་། རིགས་ཀྱི་བདག་པོ་
དང་། རིགས་ཀྱི་ཡུམ་དང་། གཙུག་ཏོར་དང༌། རིགས་ཀྱི་ཁྲོ་བོ་ཁྲོ་མོ་དང༌།
རིགས་ཀྱི་ཕོ་ཉ་ཕོ་མོ་དང་། དེ་བཞིན་གཤེགས་པའི་རིགས་སུ་བསྡུ་བའི་བྱང་
སེམས་དང་། གནས་གཙང་གི་ལྷ་ལ་སོགས་པའི་རྒྱུད་དེ་བརྒྱད་ཀྱི་དང་པོ་ནི།
དམ་ཚིག་གསུམ་བཀོད་པའི་རྒྱལ་པོའི་རྒྱུད་ནི། གནས་འོག་མིན་ཆོས་ཀྱི་
དབྱིངས་ཀྱི་ཕོ་བྲང་། རྡོ་རྗེ་འཆང་ཆེན་པོའི་ཉེ་འཁོར། རྡོ་རྗེ་འཆང་ཆེན་པོ་
ཉེ་བར་འདུ་བའི་གནས། རིན་པོ་ཆེ་སྣ་ཚོགས་ཀྱི་རྒྱུ་ལས་གྲུབ་པའི་ཕོ་བྲང་
ཆེན་པོའི་དབུས་ན། བྱང་ཆུབ་སེམས་དཔའི་སྐུ་ལྟ་བུའི་སེང་གེའི་ཁྲི་ལ་
བཞུགས་ནས། གཞན་གྱིས་ཞུས་པ་ལ་མ་ལྟོས་པར། དེ་བཞིན་གཤེགས་པ་
152



ཐམས་ཅད་ཀྱི་སྙིང་པོ་དེ་བཞིན་གཤེགས་པའི་ཡི་གེ་བརྒྱ་པ་གསུངས་ནས།
དེའི་སྔགས་པ་དང་སྒྲུབ་ཐབས་དང༌། ཕྱག་མཚན་གྱི་སྒྲུབ་པ། རྫས་ཀྱི་སྒྲུབ་
པ། བྲིས་སྐུ་ལ་བརྟེན་ནས་སྒྲུབ་པ། ལས་ཕྲན་ཚེགས་ཀྱི་ཆོ་ག་དང་བཅས་པ་
གསུངས་པ་ནི་དེ་བཞིན་གཤེགས་པའི་ལེའུའོ། །
དེ་ནས་དེ་བཞིན་གཤེགས་པ་འབྱུང་བ་ཞེས་བྱ་བའི་སྙིང་པོ་རས་རིས་
ཆེ་ཆུང་གི་སྒྲུབ་པ་དང་བཅས་པ། དེ་ནས་བདུད་རྩི་རྡོ་རྗེ་ཞེས་བྱ་བའི་རིག་
པ་རས་རིས་ཆེ་ཆུང་གི་སྒྲུབ་པ་དང་བཅས་པ། དེ་ནས་རྡོ་རྗེ་གསུམ་གྱི་
སྟོབས་ཞེས་བྱ་བའི་རིག་པ་རས་རིས་ཆེ་ཆུང་གི་སྒྲུབ་པ་དང་བཅས་པ། དེ་
ནས་མི་བརྗེད་པ་རྡོ་རྗེ་ཞེས་བྱ་བའི་རིག་པ་རས་རིས་ཆེ་ཆུང་གི་སྒྲུབ་པ་དང་
བཅས་པ། དེ་ནས་དམ་ཚིག་མཆོག་དང་། རྡོ་རྗེ་རིགས་མཛེས་དང་། དཔའ་
བོ་མཆོག་དང་། མི་གཡོ་བ་མཆོག་དང་། བདུད་རྩི་རྩེ་མོ་དང་། ཀུན་ཏུ་
འཇུག་པ་དང་། དེ་བཞིན་གཤེགས་པའི་སྟོབས་དང་། སྤྱོད་ཡུལ་བྱིན་གྱིས་
རློབ་པ་དང་། རབ་མཆོག་རྡོ་རྗེ་དང་། ཕྱོགས་བཅུའི་འོད་དང་། སྤྱན་
གསུམ་པ་དང་། ཀུན་ནས་བསྒྲགས་པ་དང་། རྡོ་རྗེ་འཆང་གི་རིག་པ་དང༌།
གསང་བ་མཆོག་དང་ཞལ་བཞི་པ་དང་། གཟི་བརྗིད་སྟོབས་ཞེས་པ་རྣམས་
ཀྱི་རིག་པ་དང༌། དེ་རྣམས་ཀྱི་ཐུན་མོང་གི་ཆོ་ག་ཐུན་མོང་གི་རས་རིས་དང་
བཅས་པ་ནི་རིག་པ་མཆོག་གི་རྒྱལ་པོ་བསྡུས་པའི་ལེའུའོ། །
དེ་ནས་ཕྱག་ན་རྡོ་རྗེས་ཞུས་ནས་རིག་པའི་རྒྱལ་མོ་ནམ་མཁའི་སྤྱན་གྱི་
སྔགས་དེའི་བསྙེན་སྒྲུབ་རས་རིས་ཆེ་ཆུང་དང་བཅས་པའི་རྟོག་པ། དེ་ནས་
སེམས་ཅན་རྣམ་པར་སྦྱོང་བའི་རིག་པ་དང་། རིག་པའི་རྒྱལ་མོ་ཆེན་མོའི་རྩེ་
མོ་ལ་སོགས་པའི་རྩེ་མོ་བཅུའི་རིག་པ། ཐུན་མོང་མ་ཡིན་པའི་རས་རིས་དང་
153



བཅས་པས་རིག་པའི་རྒྱལ་མོའི་ལས་རབ་འབྱམས་རིམ་པར་ཕྱེ་བའོ། །དེ་
ནས་གཙུག་ཏོར་བཞིའི་རིག་པ་བསྙེན་སྒྲུབ་རས་རིས་ཆེ་ཆུང་དང་བཅས་པ་
གཙུག་ཏོར་རབ་འབྱམས་དང་། དེ་ནས་སྤྱི་གཙུག་བཞིའི་སྔགས་རས་རིས་
དང་བཅས་པ་སྤྱི་གཙུག་རབ་འབྱམས་དང་། དེ་ནས་གཟི་བརྗིད་ལྔའི་
སྔགས་ཕན་ཡོན་དང་བཅས་པ་གཟི་བརྗིད་རབ་འབྱམས་དང་། དེ་ནས་རྫུ་
འཕྲུལ་མ་བཞིའི་སྔགས་ཕན་ཡོན་དང་བཅས་པ་ཀུན་ཏུ་རབ་འབྱམས་དང་།
དེ་ནས་དེ་བཞིན་གཤེགས་པ་གསང་བའི་དཀྱིལ་འཁོར་གྱི་རྡུལ་ཚོན་གྱི་་་
དཀྱིལ་འཁོར་བྲི་ཞིང་དབང་བསྐུར་བའི་ཆོ་ག་དང་སྔགས་དང་ཕྱག་རྒྱའི་་་་་
རྟོག་པ་སྟོན་པའི་རིམ་པར་ཕྱེ་བ་དང༌། དེ་ནས་དུས་གསུམ་མཉམ་པ་ཉིད་
ཀྱི་སྙིང་པོ་དང་རས་རིས་ཆེ་ཆུང་གི་སྒྲུབ་པ་དང་། ནམ་མཁའི་དམ་ཚིག་གི་
རིག་པ་དང་། ཀུན་ཏུ་བཟང་པོའི་རིག་པ་རས་རིས་ཆེ་ཆུང་དང་བཅས་པ་
དང་། བློ་གྲོས་ཆེན་པོ་ལ་སོགས་པ་ཉེར་དགུའི་རིག་པ་ཐུན་མོང་གི་རས་
རིས་ལ་བརྟེན་པའི་སྒྲུབ་པ་དང་བཅས་པ་རྣམས་ཀྱི་སྙིང་པོ་རབ་འབྱམས་ཀྱི་
རིམ་པར་ཕྱེ་བ་དང་། དེ་ནས་ཤིན་ཏུ་སྟོབས་ལ་སོགས་པའི་ཕོ་ཉ་བཅུའི་
སྙིང་པོ་དང་སྒྲུབ་པ། ཕོ་ཉ་མོ་བཅུ་གཅིག་གི་སྙིང་པོ་དང་སྒྲུབ་པ། མི་གཡོ་
བ་སོགས་བཀའ་ཉན་བཅུ་གཉིས། རྡོ་རྗེ་ཡན་ལག་མ་ལ་སོགས་པ་བཀའ་
ཉན་མ་དགུ། མི་གཡོ་བ་ལོང་བ་ཞེས་བྱ་བའི་བཀའ་ཉན་རྣམས་ཀྱི་སྔགས་
དང་ལྷག་མའི་ཆང་བུ་སྟེར་ཚུལ། ཕོ་ཉ་ལ་སོགས་པ་རྣམས་ཀྱི་ཐུན་མོང་གི་
སྒྲུབ་པ། ཐུན་མོང་གི་རས་རིས་ཆུང་ངུ་ལ་བརྟེན་པའི་སྒྲུབ་པ་དང་བཅས་
པས་ཕོ་ཉ་ཕོ་མོ་དང་བཀའ་ཉན་ཕོ་མོའི་རིམ་པར་ཕྱེ་བའོ། །དེ་ནས་རིག་པ་
ཐམས་ཅད་ཀྱི་སྙིང་པོ་དང་ཕྱག་ན་རྡོ་རྗེའི་སྙིང་པོ། དེའི་བསྙེན་སྒྲུབ། རས་
154



རིས་ཆེ་ཆུང་རྫས་ཀྱི་སྒྲུབ་པ། དེ་བཞིན་གཤེགས་པ་རྗེས་སུ་དྲན་པའི་སྔགས།
རས་རིས་ཆེ་ཆུང་། འཇམ་དཔལ། སྤྱན་རས་གཟིགས་ཀྱི་སྔགས་རས་རིས་ཆེ་
ཆུང་དང་བཅས་པ། རྡོ་རྗེ་འཛིན་པའི་སྔགས་སྒྲུབ་པ་དང་བཅས་པ་རྣམས་
ཀྱིས་རིག་འཛིན་གྱི་རིམ་པར་ཕྱེ་བའོ། །དེ་ནས་རིམ་པར་ཕྱེ་བ་ཐམས་ཅད་
ཀྱི་ཐུན་མོང་གི་ཆོ་ག་ཞིབ་མོ་དང་བསྙེན་པ་དང་སྒྲུབ་པ་ཐུན་མོང་གི་སྦྱིན་་་་་
སྲེག་གི་ཆོ་ག་དང་། དྲག་པོའི་ལས་དང་། བསྙེན་སྒྲུབ་ཀྱི་སྐབས་ཀྱི་དམ་ཚིག་
རས་རིས་ཆེ་ཆུང་དང་བཅས་པ། རྡོ་རྗེ་ལྕགས་ཀྱུའི་སྔགས་རས་རིས་ཆེ་ཆུང་
དང་བཅས་པ། རྡོ་རྗེ་སྡེ་ལ་སོགས་པ་ཉི་ཤུའི་སྔགས། ས་གཡོ་བ་ལ་སོགས་
པའི་རིག་པ་འཛིན་པ་དྲུག་གི་སྔགས། བསྟན་སྲུང་རྡོ་རྗེ་རྒྱལ་པོའི་སྔགས་
སྒྲུབ་པ་དང་བཅས་པ། ཁོལ་པོ་མི་གཡོ་བ་སྙིང་པོ་དང་བཅས་པས་ཐུན་མོང་
གི་ཆོས་དེ་རྣམས་གསུངས་ཏེ། དམ་ཚིག་གསུམ་བཀོད་དོ། །འདིའི་རས་རིས་
ཆེ་བ་ཐམས་ཅད་ལ་ལྷ་ལྔ་ལྔ་ཡིན་ལ། ཆུང་བ་ལ་གཅིག་དང་གཉིས་ལ་
སོགས་པ་ཅི་རིགས་པའོ། །ཁ་ཅིག་འདི་སྤྱོད་པའི་རྒྱུད་དུ་འཆད་མོད་ཀྱི། བྱ་
བའི་རྒྱུད་དང་མཐུན་ཤས་ཆེ་ཞིང་སློབ་དཔོན་ཨ་བྷུ་ལ་སོགས་པས་བྱ་བའི་་་་
རྒྱུད་དུ་བཤད་པས་སོ། །ནོར་བུ་རྒྱས་པའི་གཞལ་མེད་ཁང་ཤིན་ཏུ་རབ་ཏུ་
གནས་པའི་རྟོག་པའི་རྒྱལ་པོ་ནི་བཅོམ་ལྡན་འདས་ཀྱིས་བདུད་བཅོམ་པའི་
ཚེ་བདུད་འཁོར་བཅས་ཀྱིས་འཛམ་བུའི་གླིང་གང་བ་ན། ས་རྡོ་རྗེར་བྱིན་
གྱིས་བརླབས་པས་རྒྱལ་པོའི་ཁབ་ཀྱི་དབུས་སུ་པདྨ་འདབ་མ་སྟོང་ལྡན་་་་་
གཅིག་བྱུང་ནས། དེ་ལས་གཟུངས་སྔགས་ཀྱི་སྒྲ་བྱུང་བས་བདུད་བཅོམ་
སངས་རྒྱས་སོ། །དེ་ནས་ཕྱག་ན་རྡོ་རྗེས་རིག་སྔགས་འབྱུང་བའི་རྒྱུ་མཚན་
ཞུས་པས། དེ་འབྱུང་བའི་རྒྱུ་མཚན་ད་ལྟའི་ཆོ་འཕྲུལ་སྔོན་གྱི་གཏམ་རྒྱུད་
，
155



དང་བཅས་པ་གསུངས་པ་བསྐུལ་བའི་ལེའུའོ། །
དེ་ནས་རྩ་བའི་སྔགས་ཆོ་ག་ཞིབ་མོ་དང་བཅས་པ་གསུངས་པའི་ལེའུ་
གཉིས་པ། དེ་ནས་སྙིང་པོ་ཉེ་སྙིང་ལ་སོགས་པས་གསུམ་པ། ཕྱག་རྒྱ་རྒྱས་
པས་བཞི་པ། རས་རིས་བྲིས་ཚུལ་སྐུ་གཟུགས་རྒྱས་པས་ལྔ་པ། སྦྱིན་སྲེག་གི་
ཆོ་ག་རྒྱས་པས་དྲུག་པ། ཕན་ཡོན་བསྟན་པས་མཇུག་བསྡུ་བ་བསྟན་པས་
བདུན་པ་སྟེ། ནོར་བུ་རྒྱས་པའི་གཞལ་མེད་ཁང་གི་གཟུངས་སོ། །དེ་བཞིན་
གཤེགས་པ་ཐམས་ཅད་ཀྱི་བྱིན་གྱིས་རླབས་ཀྱི་སྙིང་པོ་གསང་བ་རིང་བསྲེལ་
གྱི་ཟ་མ་ཏོག་ནི། སྟོན་པ་ཡུལ་མ་ག་དྷའི་དྲི་མ་མེད་པའི་ཀུན་དགའ་ར་བ་ན་
བཞུགས་ཏེ། དེའི་ཚེ་བྲམ་ཟེ་དྲི་མེད་ལེགས་སྣང་གིས། བཅོམ་ལྡན་འདས་ལ་
མཆོད་ནས་གདུགས་ཚོད་ལ་གདན་དྲངས་སོ། །སང་སྟོན་པ་འཁོར་བཅས་
གཤེགས་པའི་ལམ་སྐྱེད་མོས་ཚལ་བདེ་བྱེད་ན་མཆོད་རྟེན་རྙིང་པ་ཞིག་པ་་་་
ཚེར་མས་གང་བ་ཕྱག་དར་གྱི་ཕུང་པོ་ལྟ་བུ་ཞིག་ཡོད་པ་དེའི་དྲུང་དུ་གཤེགས་
པ་དང་། དེ་ལས་འོད་ཟེར་སྣ་ཚོགས་དང་ལེགས་པའི་སྒྲ་བྱུང་སྟེ། སྟོན་
པས་དེ་ལ་ཕྱག་དང་བསྐོར་བ་མཛད་ནས་བཤུམས་སོ། །དེར་ཕྱག་ན་རྡོ་
རྗེས་དེའི་རྒྱུ་ཞུས་པས། དེར་གཟུངས་ཡོད་ཅིང་དེའི་ཕན་ཡོན་གསུངས་པས་
འཁོར་གྱིས་འབྲས་བུ་ཐོབ་ནས། ལག་ན་རྡོ་རྗེས་ཞུས་པ་ཆོས་ཀྱི་རྣམ་གྲངས་
དེའི་ཕན་ཡོན་དང་། གཟུངས་རྣམས་བཀའ་སྩལ་པའོ། །བྱང་ཆུབ་སྙིང་པོའི་
རྒྱན་འབུམ་གྱི་གཟུངས་ནི། ད་ལྟ་དེའི་ནང་ནས་བཏུས་པའི་གཟུངས་ཀྱི་
དུམ་བུ་ཞིག་ལས་མི་སྣང་ལ། དཔུང་བཟང་གི་རྒྱུད་ལས་ཚིག་དོན་དགྲོལ་
བའི་བརྗེད་བྱང་ལས། བྱང་ཆུབ་ཀྱི་སྙིང་པོའི་རྒྱན་གྱི་གཟུངས་ཀྱི་ཆོ་ག་ཞིབ་
མོ་ལས། ཆོས་ཀྱི་སྐུའི་རིང་བསྲེལ་དང༌། དེ་བཞིན་གཤེགས་པའི་སྐུ་གདུང་
156



གི་རིང་བསྲེལ་དང་། སྐུ་བལ་གྱི་རིང་བསྲེལ་ཆོས་ཀྱི་རིང་བསྲེལ་དང་།
ཡུངས་འབྲུ་ཙམ་གྱི་རིང་བསྲེལ་ཞེས་ལུང་དྲངས་པ་དེའང་འདི་ན་མི་སྣང་་་་་
བས། འདི་རྫོགས་པ་གཅིག་དང་པོ་བོད་དུ་འགྱུར་ཡོད་པར་འདུག་པས་
བཙལ་བར་བྱའོ། །འོད་ཟེར་དྲི་མ་མེད་པ་རྣམ་པར་དག་པའི་འོད་ཅེས་བྱ་
བའི་གཟུངས་ནི་སྟོན་པ་སེར་སྐྱའི་ཕོ་བྲང་ན་འཁོར་ཉན་ཐོས་དང་བྱང་
སེམས་མང་པོ་ལ་ཆོས་སྟོན་ཅིང་བཞུགས་པ་ན་བྲམ་ཟེ་སེར་སྐུའི་ཟླ་བ་ཞེས་
བྱ་བ། སྟོན་པ་ལ་མ་དད་པ་ཞིག་ལ་གཞན་ཞིག་གི་རྨི་ལམ་དུ་ཞག་བདུན་
ནས་འཆིའོ་ཞེས་བྱུང་བ་དེ་སྨྲས་པ་དང་འཇིགས་སྐྲག་ནས་སྟོན་པའི་སྤྱན་་་་་
སྔར་ཕྱིན་པས་སྟོན་པས་ཁྱོད་ཞག་བདུན་ནས་ཤི་ནས་མནར་མེད་དུ་སྐྱེ། དེ་
ནས་དམྱལ་བ་བཅུ་དྲུག་ཏུ་སྐྱེས་ནས་མཐར་རིགས་ངན་དང་ཕག་ཏུ་སྐྱེ་བར་
འགྱུར་རོ་ཞེས་བཀའ་སྩལ་པས་ཤིན་ཏུ་སྐྲག་སྟེ། བསྐྱབ་པར་ཞུས་པས།
སྟོན་པས་སེར་སྐྱའི་ལམ་གྱི་སུམ་མདོ་ན་མཆོད་རྟེན་ཞིག་པ་གཅིག་ཡོད་པ་དེ་
གསོས་ལ་གཟུངས་སྔགས་འདི་དེའི་ནང་དུ་ཆུག་ཅིག དེ་ལྟར་བྱས་ན་
ཚེ་ནུར་ཞིང་ཤི་འཕོས་ནས་མི་བསྐྱོད་པའི་ཞིང་དུ་སྐྱེའོ་ཞེས་སོགས་གསུངས་
ནས། དེ་ནས་བྱང་སེམས་སྒྲིབ་པ་རྣམ་སེལ་གྱིས་ཞུས་ནས་གཟུངས་སྔགས་
དང་མཆོད་རྟེན་བྱ་བའི་ཆོ་ག་རྒྱས་པ་ཕན་ཡོན་དང་བཅས་པ་དང་། སྒྲིབ་
པ་རྣམ་སེལ་གྱིས་ཀྱང་གཟུངས་སྔགས་ཆོ་ག་དང་བཅས་པ་གསུངས་པ་དང་།
ཕྱག་རྡོར་གྱིས་ཞུས་ནས་ཀྱང་། ཆོ་ག་ཞིབ་མོ་གསུངས་པའོ། །རྟེན་ཅིང་
འབྲེལ་བར་འབྱུང་བའི་སྙིང་པོའི་གཟུངས་ཆོ་ག་དང་བཅས་པ་ནི། དང་
པོར་རྟེན་འབྲེལ་སྙིང་པོའི་ཚིགས་བཅད་གསུངས་ཏེ། དེ་ནས་གཟུངས་དང་།
ལག་མཐིལ་དུ་ཐུབ་པ་བསྒོམས་ནས་ལས་ཕྲན་ཚེགས་སྒྲུབ་ཚུལ་ཆོ་ག་དང་་་་་
157



་
བཅས་པ་གསུངས་ཏེ། དགེ་སློང་ནར་བན་རཀྵི་ཏས་ཐོ་གར་གྱི་ཡུལ་ནས་
རྙེད་པའོ། །རྟེན་ཅིང་འབྲེལ་བར་འབྱུང་བའི་མདོ་ནི། སྟོན་པ་སུམ་ཅུ་རྩ་
གསུམ་ན་ཨར་མོ་ལི་ཀའི་རྡོ་ལེབ་ཀྱི་སྟེང་ན་ཉན་ཐོས་བྱང་སེམས་དང་ལྷའི་
འཁོར་གྱི་དབུས་ན་བཞུགས་པ་ན། སྤྱན་རས་གཟིགས་ཀྱིས་ལྷ་རྣམས་མཆོད་
རྟེན་བགྱིད་པར་འཚལ་ན་དེའི་བསོད་ནམས་འཕེལ་བའི་ཐབས་བསྟན་དུ་་་
གསོལ་ཞེས་ཞུས་པས། རྟེན་འབྲེལ་སྙིང་པོ་དང་། དེ་མཆོད་རྟེན་གྱི་ནང་དུ་
བཞུགས་པའི་ཆོ་ག་དང་བཅས་པ་གསུངས་སོ། །རྟེན་ཅིང་འབྲེལ་བར་
འབྱུང་བའི་སྙིང་པོ་ནི་གཞན་ཞིག་ནས་བཏུས་པ་སྟེ། རྟེན་འབྲེལ་སྙིང་པོ་
དང་། དེ་བརྗོད་པའི་ཕན་ཡོན་གསུངས་པའོ། །སྒོ་མཐའ་ཡས་པ་སྒྲུབ་པའི་
གཟུངས་ནི། སྟོན་པ་ཡངས་པ་ཅན་གྱི་ཚལ་ཆེན་པོའི་ཁང་པ་བརྩེགས་པ་ན་
བཞུགས་ཏེ། ཟླ་བ་གསུམ་ནས་མྱ་ངན་ལས་འདའ་བར་དགོངས་ཏེ། སྐུ་ཚེའི་
འདུ་བྱེད་བཏང་། འཚོ་བའི་འདུ་བྱེད་བྱིན་གྱིས་བརླབས་ནས་མོའུ་གལ་གྱི་
བུ་ལ་སྟོང་གི་འཇིག་རྟེན་གྱི་ཁམས་ཀྱི་དགེ་སློང་ཐམས་ཅད་སྡུས་ཤིག་ཅེས་་་་
བཀའ་སྩལ་པས། དེས་རི་རབ་ཀྱི་རྩེ་མོར། བདེ་གཤེགས་སློབ་མར་གྱུར་པ་
གང་སུ་དག །ཅེས་སོགས་བསྒྲགས་པས་དགེ་སློང་བཞི་ཁྲི་འདུས་སོ། །དེ་
ནས་ཤཱ་རིའི་བུའི་རྫུ་འཕྲུལ་གྱིས་སྟོང་གསུམ་ན་ཐེག་པ་གསུམ་ལ་གནས་པའི་
དགེ་སློང་ཐམས་ཅད་བསྡུས་སོ། །དེ་ནས་ཤཱ་རིའི་བུས་ཞུས་པས། གཟུངས་
དང་ཆོས་ཀྱི་སྒོ་ཟབ་མོ་ཕན་ཡོན་དང་བཅས་པ་གསུངས་པ་སྟེ། འདི་ལ་
འགྲེལ་པར་ཐུབ་པས་གཙོ་བོ་བྱས་པའི་དཀྱིལ་འཁོར་གྱི་ཚུལ་གཉིས་དབང་
ཆོག་དང་བཅས་པ་གསུངས་པས་རྒྱུད་ཡིན་ཅིང་། དོན་ཤིན་ཏུ་ཟབ་པ་
གཅིག་སྣང་ངོ༌། །འདི་ཕྱག་ན་རྡོ་རྗེས་དབང་བསྐུར་བའི་རྒྱུད་དང་། ལྷ་
158



མོ་བརྒྱུད་ཀྱི་གཟུངས་ལས་ཡུམ་དུ་བྱས་པས་ཡུམ་གྱི་སྐོར་དུ་བྱས་ཀྱང་ལེགས་
མོད་ཀྱི། འདིར་འགྲེལ་པ་ལས། ཐུབ་པས་གཙོ་བོ་བྱས་པའི་དཀྱིལ་འཁོར་
བཤད་པས། དེ་བཞིན་གཤེགས་པའི་ཁོངས་སུ་བྱས་སོ། །སངས་རྒྱས་ཀྱི་
མཚན་བརྒྱ་རྩ་བརྒྱད་པ་གཟུངས་སྔགས་དང་བཅས་པ་ནི། ཐོག་མར་
གཟུངས་སྔགས་གསུངས་ནས་མི་གཡོ་རྡོ་རྗེ་ཅན་ཞེས་བྱ་བའི་དཀྱིལ་འཁོར་
དུ་བཞུགས་ནས་འཇིག་རྟེན་སྣང་བར་བྱས་པ་དང་། རྡོ་རྗེ་འཇིགས་བྱེད་
ཀྱིས་ཕྱག་འཚལ་ནས་ཆོས་སྟོན་པ་ལ་བསྟོད་པས། འཁོར་ཐམས་ཅད་ཀྱིས་
དང་བའི་སྒོ་ནས་མཚན་བརྒྱ་རྩ་བརྒྱད་ཀྱིས་བསྟོད་པ་སྟེ། འདི་གཞན་གྱིས་
མི་ཐུབ་པའི་གཟུངས་ཀྱི་ལེ་ལག་གཅིག་ཡིན་པར་སྣང་ངོ༌། །སངས་རྒྱས་བཅུ་
གཉིས་པའི་གཟུངས་ནི། སྟོན་པ་བྱ་རྒོད་ཕུང་པོའི་རི་ལ་བཞུགས་པ་ན།།
བྱམས་པ་ལ་ཤར་ཕྱོགས་ནས་སངས་རྒྱས་གསུམ། ཕྱོགས་གཞན་དགུ་ནས་རེ་
རེ་སྟེ་བཅུ་གཉིས་ཀྱི་མཚན་དང་། དེ་དག་དྲན་པར་བྱེད་པའི་ཆོ་ག་གསུངས་
སོ། །སངས་རྒྱས་ཀྱི་སྙིང་པོའི་གཟུངས་ནི། སྟོན་པ་ཀུན་ནས་འོད་ཀྱི་ཁང་
བཟང་གི་དབུས་ན་བཞུགས་ཏེ། བྱང་ཆུབ་སེམས་དཔའི་འཁོར་ལ་གཟུངས་
ཕན་ཡོན་དང་བཅས་པ་གསུངས་སོ། །སངས་རྒྱས་ཀྱི་སྙིང་པོ་ནི། སྟོན་པ་རྒྱ་
མཚོའི་འགྲམ་ན་སེང་གེའི་ཁྲི་ལ་བཞུགས་ཏེ། གནས་གཙང་མའི་ལྷ་རྣམས་
ལ་སྙིང་པོ་ཕན་ཡོན་དང་བཅས་པ་གསུངས་སོ། །མེ་ཏོག་བརྩེགས་པའི་
གཟུངས་ནི། སྟོན་པ་ཀླུའི་རྒྱལ་པོ་མ་དྲོས་པའི་ཁང་པ་ན་འཁོར་དང་ལྷན་
ཅིག་ཏུ་བཞུགས་པ་ལ། བྱང་ཆུབ་སེམས་དཔའ་སེང་གེ་རྣམ་པར་རྩེས། སྟོན་
པ་ལ། སངས་རྒྱས་ལ་མཆོད་ན་བསོད་ནམས་ཇི་སྙེད་བསྐྱེད་པར་འགྱུར་
ཞེས་ཞུས་པས། བསམ་གྱིས་མི་ཁྱབ་སྟེ། སངས་རྒྱས་བཞུགས་པ་དང་མྱ་ངན་
159



ལས་འདས་པའི་སྐུ་གདུང་ལ་མཆོད་པ་བསོད་ནམས་མཉམ་པའི་བསྔགས་
པ་གསུངས་ནས། མེ་ཏོག་བརྩེགས་པའི་གཟུངས་དང་དེའི་སྒྲུབ་ཐབས་ཕན་
ཡོན་དང་བཅས་པ་གསུངས་སོ། །འདི་དེ་བཞིན་གཤེགས་པའི་སྒྲུབ་ཐབས་
ཡིན་པས་དེའི་ཕྱོགས་སུ་གཏོགས་སོ། །སའི་དབང་པོའི་གཟུངས་ནི། སངས་
རྒྱས་ཀུན་ཏུ་འོད་བྲམ་ཟེ་སའི་དབང་པོ་ཆེན་པོའི་གནས་ལྷ་དང་ལྡན་པ་ན་
བཞུགས་ཏེ། བྲམ་ཟེ་དེས་བདག་སེམས་བསྐྱེད་ན་སྐྱེ་བ་དྲན་ཅིང་བྱང་ཆུབ་
ཀྱི་སེམས་མི་བརྗེད་པའི་ཐབས་བཤད་དུ་གསོལ་ཞེས་ཞུས་པས། སངས་རྒྱས་
ཀུན་ཏུ་འོད་ཀྱི་སྙིང་པོ་ཕན་ཡོན་དང་བཅས་པ་གསུངས་པའོ། །འདི་དང་
འཕགས་པ་རིག་སྔགས་ཀྱི་རྒྱལ་པོ་ཀུན་ནས་འོད་ཅེས་བྱ་བའི་སྙིང་པོ་གཉིས་
འགྱུར་མ་གཏོགས་པ་གཅིག་གོ །ཙནྡན་གྱི་ཡན་ལག་ཅེས་བྱ་བའི་གཟུངས་
ནི་སྟོན་པ་རྒྱལ་པོའི་ཁབ་ན་འཁོར་དང་ཐབས་ཅིག་བཞུགས་པའི་ཚེ་སྤྱན་་་་་
རས་གཟིགས་དང་ཟླ་འོད་གཞོན་ནུ་ལ་བཀའ་སྩལ་པ། འདི་ནས་ཕ་རོལ་གྱི་
ཞིང་ཙནྡན་དཔལ་ཞེས་བྱ་བ་ན་སངས་རྒྱས་ཙནྡན་གྱི་ཡན་ལག་ཅེས་བྱ་བས་
གསུངས་པའི་ཙན་དན་གྱི་ཡན་ལག་ཅེས་བྱ་བའི་གཟུངས་ཐོས་པ་ཙམ་གྱིས་
ཕྱིར་མི་ལྡོག་ཐོབ་པ་དེ་བཤད་པར་བྱའོ་ཞེས་གསུངས་པ་ལ། དེ་གཉིས་ཀྱིས་
གསོལ་བ་བཏབ་པས་གཟུངས་སྔགས་ཕན་ཡོན་དང་བཅས་པ་གསུངས་ཤིང་
སྤྱན་རས་གཟིགས་ཀྱིས་དེའི་ཆོ་ག་བཤད་པའོ། །གདོན་མི་ཟ་བའི་གཟུངས་
ནི། སྟོན་པ་བེ་ཤ་ལིའི་སྤྲེའུའི་རྫིང་གི་འགྲམ་ཁང་བུ་བརྩེགས་པ་ན་བཞུགས་
པ་ན། བརྒྱ་བྱིན་གྱིས་བདག་ལྷ་མ་ཡིན་རྣམས་ཀྱིས་གཙེས་པས་དེ་ལ་ཕན་
པའི་ཐབས་བཤད་དུ་གསོལ་ཞེས་ཞུས་པས། ངའི་སྙིང་པོ་གདོན་མི་ཟ་བ་
ཞེས་བྱ་བ་འདི་ཟུངས་ཤིག་གསུངས་ནས་སྙིང་པོ་གསུངས་པའོ། །ཤཱཀྱ་ཐུབ་
160



པའི་སྙིང་པོ་ནི། མུ་ནི་སོགས་ཏེ། ཡི་གེ་ཉུང་ངུའམ་གཞན་ཞིག་ནས་ཕྱུང་
བར་སྣང་ངོ༌། །རྣམ་པར་སྣང་མཛད་ཀྱི་སྙིང་པོ་ནི། ཀ་ལ་ཀ་ལ་སོགས་ཀྱི་
གཟུངས་ཕན་ཡོན་དང་བཅས་པ་སྟེ་གཞན་ཞིག་ནས་ཕྱུང་བར་སྣང་ངོ༌། །
སངས་རྒྱས་བདུན་པའི་གཟུངས་ནི། སངས་རྒྱས་རི་ཏི་སེའི་རྩེ་མོར་བཞུགས་
པ་ན། དགེ་སློང་ཞིག་འབྱུང་པོས་ཟིན་ནས་སྨྱོ་སྟེ་ངུ་ཞིང་འདུག་པ་ལ། ནམ་
མཁའི་སྙིང་པོས་འདི་ཅི་ལགས་ཞུས་པས། འདི་འབྱུང་པོས་ཟིན་ཅིང་ནད་
ཀྱིས་བཏབ་པ་ཡིན་གསུངས་པས། འབྱུང་པོ་བཟློག་ཅིང་ནད་ཞི་བའི་རིག་
སྔགས་གསུང་དུ་གསོལ་ཞེས་ཞུས་པས། རྣམ་གཟིགས་ལ་སོགས་པ་དྲུག
ཐུབ་པ་དང་བདུན་གྱི་རིག་སྔགས་གསུངས་པའོ། །སངས་རྒྱས་ཐམས་ཅད་
ཀྱི་ཡན་ལག་དང་ལྡན་པའི་གཟུངས་ནི། སྟོན་པ་གངྒཱའི་འགྲམ་ན་རྒྱལ་
ཆེན་བཞི་དང་ཐབས་ཅིག་ཏུ་བཞུགས་ནས་སྐྱེ་རྒ་ན་འཆི་དང་འཆི་བདག་གི་
འཇིགས་པ་བཀའ་སྩལ་པས། རྒྱལ་ཆེན་བཞིས་དེ་ལས་བསྐྱབ་པར་ཞུས་པས།
སྟོན་པས་ཕྱོགས་བཅུའི་སངས་རྒྱས་ར་མདར་སྦྲན་པས་ཕྱོགས་བཅུའི་སངས་
རྒྱས་ཀྱིས་ཞལ་བསྟན་ནས་རིག་སྔགས་གསུངས་ཤིང་། དེའི་རྗེས་ལ་རྒྱལ་པོ་
བཞིས་རིག་སྔགས་སྨྲས་པའོ། །ཟླ་འོད་ཀྱི་མཚན་རྗེས་སུ་དྲན་པ་དང༌། དེ་
བཞིན་གཤེགས་པ་སྤྱིའི་སྙིང་པོ་རྗེས་སུ་དྲན་པ་དང༌། རིན་ཆེན་གཙུག་ཏོར་
ཅན་གྱི་མཚན་རྗེས་སུ་དྲན་པ་རྣམས་ནི་གཟུངས་རེ་དང་། ཕན་ཡོན་མཚོན་
ཙམ་རེ་སྟེ་གཞན་ནས་ཕྱུང་བར་སྣང་ངོ༌། །དྲི་མ་མེད་པའི་གཟུངས་ནི་སྟོན་
པ་བྱ་རྒོད་ཕུང་པོའི་རི་ལ་བཞུགས་པ་ན་བྱང་སེམས་བློ་གྲོས་རྣམ་དག་ལ།
དེ་བཞིན་གཤེགས་པ་རྣམ་པར་དག་པའི་ཆོས་དང་། སངས་རྒྱས་ལ་མཆོད་
པའི་ཕན་ཡོན་གསུངས་ནས་གཟུངས་སྔགས་བཀའ་སྩལ་པའོ། །གཟུངས་
161



ཆེན་པོ་ནི་སྟོན་པ་མཉན་ཡོད་ན་བཞུགས་པའི་ཚེ། ཀུན་དགའ་བོས་གནས་
བཅས་ནས་དབྱར་གནས་ཐོན་ཏེ། སྟོན་པའི་སྤྱན་སྔར་ཕྱག་འཚལ་ཏེ་འདུག་
པ་དང་། སྟོན་པས་གཟུངས་ཆེན་པོ་དང་། སངས་རྒྱས་བྱེ་བ་ཕྲག་བདུན་ཅུ་
རྩ་བདུན་དང་། རྩ་བརྒྱད་དང་། རྩ་དགུས་གསུངས་པའི་གཟུངས་བཞི་ཕན་
ཡོན་དང་བཅས་པ་བཀའ་སྩལ་པའོ། །སྒྲོན་མ་མཆོག་གི་གཟུངས་ནི། སྟོན་
པ་མཉན་ཡོད་ན་བཞུགས་པའི་ཚེ། ཞིང་མེ་ཏོག་མཐའ་ཡས་ནས་སངས་
རྒྱས་སྒྲོན་མ་མཆོག་གི་འཁོར་བྱང་སེམས་འོད་ཆེན་དང་འོད་དཔག་མེད་་་་་་
གཉིས་འདིར་ཕྱིན་ཏེ་སྟོན་པ་ལ། སངས་རྒྱས་ཀྱི་འཕྲིན་གསོལ་ནས། སངས་
རྒྱས་དེས་བསྐུར་བའི་སྒྲོན་མ་མཆོག་གི་གཟུངས་སྨྲས་སོ། །སྟོན་པས་ཀུན་
དགའ་བོ་ལ་དེ་ཟུངས་ཤིག་པར་བཀའ་སྩལ་ཏོ། །དེ་ནས་བྱམས་པ་དང༌།
འཇམ་དཔལ་དང་། སྟོན་པས་ཀྱང་གཟུངས་སྔགས་ཕན་ཡོན་དང་བཅས་པ་
བཀའ་སྩལ་པ་དང་། རྒྱལ་ཆེན་བཞིས་ཀྱང་གཟུངས་སྔགས་སྨྲས་ནས་སྟོན་
པས་ཕན་ཡོན་ཚིགས་བཅད་དུ་གསུངས་པའོ། །ཆོས་ཐམས་ཅད་ཀྱི་ཡོན་
ཏན་བཀོད་པའི་རྒྱལ་པོ་ཞེས་བྱ་བའི་གཟུངས་ནི། སྟོན་པ་རྒྱལ་པོའི་ཁབ་
འོད་མའི་ཚལ་ན་ཉན་ཐོས་བྱང་སེམས་རྣམས་དང་ཐབས་ཅིག་ཏུ་བཞུགས་
པའི་ཚེ་འཁོར་རྣམས་ ཀྱིས་སྟོན་པ་ལ་མཆོད་དེ་བསྟན་པ་ལ་བསྔགས་པ་
བརྗོད་པས། སྟོན་པས་ཉོན་མོངས་པ་ཐམས་ཅད་རྣམ་པར་འཇོམས་པ་རྡུལ་
མེད་པའི་རྒྱལ་མཚན་ཞེས་བྱ་བའི་ཏིང་ངེ་འཛིན་ལ་ཞུགས་པས། ཆོ་འཕྲུལ་
ཆེན་པོ་བསྟན་ཅིང་ངན་སོང་རྣམས་དེ་ལས་གྲོལ་བ་དང་། ཕྱག་རྡོར་དང་།
རྒྱལ་ཆེན་བཞི་དེར་ལྷགས་ཏེ་སྟོན་པ་ལ་མཆོད་པ་དང་། སྟོན་པས་བྱང་
སེམས་ བཀོད་པའི་རྒྱལ་པོ་ལ་ ས་ཆེན་པོ་ལྟོས་ཤིག་ཅེས་གསུངས་པ་དང་། །
162



དེས་བལྟས་པས་འདུས་པ་ཆེན་པོ་མཐོང་སྟེ་ཞུས་པས་སྲོག་ཆགས་དྲུག་ཁྲི་་་་
བཞི་སྟོང་ལུང་སྟོན་པར་འགྱུར་རོ་ཞེས་གསུངས། དེ་ནས་སྟོན་པ་ལ་ཕྱག་
རྡོར་གྱིས་ཆོས་བཤད་པར་གསོལ་བ་བཏབ་པས་མ་གནང་བ་དང་། ཐམས་
ཅད་ཀྱིས་གསོལ་བ་བཏབ་ནས་ཕྱག་རྡོར་གྱིས་དགེ་བའི་བཤེས་གཉེན་་་་་
བསྟེན་ཚུལ་ཞུས། སྤྱན་རས་གཟིགས་ཀྱིས་ཆོས་ཀྱི་ཕན་ཡོན་བསྟན། ཕྱག་
རྡོར་གྱིས་སྤྱན་རས་གཟིགས་ཀྱི་མིང་གི་ཡོན་ཏན་གསུངས་སོ། །དེ་ནས་སྟོན་
པས་རྒྱལ་བ་ཅན་གྱི་རིག་སྔགས་ཕན་ཡོན་དང་བཅས་པ་དང་། ཕྱག་རྡོར་
གྱིས་རིག་སྔགས་སྐུ་གཟུགས་དང་དཀྱིལ་འཁོར་གྱི་ཆོ་ག་དང་བཅས་པ་
བསྟན་པ་ལ། སྟོན་པས་ལེགས་སོ་ཞེས་གནང་ཞིང་རྒྱལ་ཆེན་བཞིས་ཀྱང་
མཆོད་དེ་བསྲུང་བར་ཁས་བླངས་ནས། སྤྱན་རས་གཟིགས་ཀྱིས་ཆོས་ཀྱི་ཕན་
ཡོན་གསུངས་པས། སྟོན་པས་ལན་དུ་ཕན་ཡོན་རྒྱས་པར་བཀའ་སྩལ་ནས་
ཀུན་དགའ་བོས་མིང་ཞུས་པ་དང་བཅས་པའོ། །དེ་བཞིན་གཤེགས་པ་
བདུན་གྱི་སྔོན་གྱི་སྨོན་ལམ་གྱི་ཁྱད་པར་རྒྱས་པའི་མདོ་ནི་སྟོན་པ་ཡངས་པ་
ཅན་གྱི་རོལ་མོའི་སྒྲ་གཅན་གྱི་ཤིང་ལྗོན་པའི་དྲུང་ན་བཞུགས་པའི་ཚེ། ཀུན་
དགའ་བོ་ལ་དེ་བཞིན་གཤེགས་པ་བདུན་གྱི་སྨོན་ལམ་རྒྱས་པར་བཤད་ཅིང་།
འཇམ་དཔལ་དང་། སྐྱབས་གྲོལ་དང་། ཕྱག་རྡོར་དང་། ཚངས་པ་དང་།
བརྒྱ་བྱིན་དང་། གནོད་སྦྱིན་གྱི་སྡེ་དཔོན་བཅུ་གཉིས་ཀྱིས་ཀྱང་ཆོ་ག་སྨྲས་
པའོ། །སྨན་བླའི་མདོ་ཆུང་ངུ་ནི། གླེང་གཞི་སྔ་མ་དང་འདྲ་བ་ལ། འཇམ་
དཔལ་གྱིས་སྨན་བླའི་སྨོན་ལམ་གྱི་ཁྱད་པར་ཞུས་པས། སྨོན་ལམ་གྱི་ཁྱད་
པར་དང་ཞིང་བཀོད་མཚན་གྱི་ཕན་ཡོན་དང་མཆོད་ཆོག་རྣམས་གསུངས་་་་
ཤིང་། སྐྱབས་གྲོལ་དང་གནོད་སྦྱིན་རྣམས་ཀྱིས་ཀྱང་ཆོ་ག་སྨྲས་ནས་
163



གཟུངས་ཀྱི་མཚན་བསྟན་པའོ། །སྨན་གྱི་བླ་བཻཌཱུ་རྱའི་འོད་ཀྱི་སྔོན་གྱི་སྨོན་
ལམ་གྱི་ཁྱད་པར་རྒྱས་པ་ཞེས་པ་མཚན་ནོ། །སྨན་ལ་སྔགས་ཀྱིས་བཏབ་པ་
ནི་སྨན་བླའི་སྙིང་པོ་ལོགས་སུ་ཕྱུང་བ་ཡིན་པས་རྒྱུད་ཐ་དད་མ་ཡིན་ནོ། །
འདི་དག་ཀྱང་གཟུངས་ཐམས་ཅད་ཀྱི་ཆོ་ག་ཀུན་སྣང་གསལ་བ་ལས་་་་་་
གཟུངས་སུ་བཤད་དོ། །འཇིགས་པ་ཆེན་པོ་བརྒྱད་ལས་སྒྲོལ་བའི་གཟུངས་
ནི། གཟུངས་ཕན་ཡོན་དང་བཅས་པ་སྟེ་གླེང་གཞི་མེད་དོ། །སྒོ་དྲུག་པའི་
གཟུངས་ནི། སྟོན་པ་གནས་གཙང་མ་ན་བཞུགས་པའི་ཚེ་བྱང་ཆུབ་སེམས་
དཔའ་རྣམས་ལ་སྨོན་ལམ་དང་གཟུངས་ཕན་ཡོན་དང་བཅས་པ་གསུངས་་་
པའོ། །ཤེས་རབ་ཀྱི་ཕ་རོལ་ཏུ་ཕྱིན་པ་ཡི་གེ་ཉུང་ངུ་ནི། སྟོན་པ་བྱ་རྒོད་ཕུང་
པོའི་རི་ལ་བཞུགས་པའི་ཚེ། སྤྱན་རས་གཟིགས་ཀྱིས་ཞུས་པས་ཐུབ་པའི་
སྙིང་པོ་དང་འབུམ་གྱི་སྙིང་པོ་གསུངས་པའོ། །འདི་ཡུམ་གྱི་སྐོར་དུའང་
རིགས་མོད་ཀྱི་གཟུངས་ཐམས་ཅད་ཀྱི་ཆོ་ག་ཀུན་གསལ་སྣང་བ་ལས་ཐུབ་་་་
པའི་རིགས་སུ་བཤད་ཅིང་ཐུབ་པའི་སྙིང་པོའང་ཡོད་པས་མི་འགལ་ལོ། །
ཤེས་རབ་སྙིང་པོ་ནི། སློབ་དཔོན་ཀླུ་སྒྲུབ་ཀྱིས་ཐུབ་པ་གཙོ་འཁོར་ལྔ་པའི་
སྒྲུབ་ཐབས་མཛད་པ་ལ་བརྟེན་ནས་དེ་བཞིན་གཤེགས་པའི་རིགས་སུ་མི་་་་
འགལ་ཞིང་། དེ་ལ་བརྟེན་ནས་སློབ་དཔོན་དཱ་རི་པས་ཡུམ་གཙོ་འཁོར་ལྔ་
པའི་སྒྲུབ་ཐབས་མཛད་པ་ལྟར་ན་ཡུམ་གྱི་ཕྱོགས་སུའང་རིགས་སོ། །སློབ་
དཔོན་དེ་གཉིས་ཀས་རྣལ་འབྱོར་ཆེན་པོའི་རྒྱུད་དང་མཐུན་པའི་སྒྲུབ་་་་
ཐབས་མཛད་ཀྱང་། འདིར་བྱ་བའི་རྒྱུད་དུ་གཞག་གོ །ཡེ་ཤེས་ཏ་ལ་ལའི་
གཟུངས་ནི། །ཡེ་ཤེས་ཏ་ལ་ལ་སོགས་སངས་རྒྱས་བཞི་དང༌། བྱང་སེམས་
ཀུན་བཟང་སོགས་བཞི་ཉི་ཟླའི་གནས་ན་བཞུགས་པའི་ཚེ་གཟུངས་གཉིས་་་
164



ཕན་ཡོན་དང་བཅས་པ་གསུངས་སོ། །མཆོད་པའི་སྤྲིན་གྱི་གཟུངས་ནི་
གཟུངས་ཆོ་ག་དང་བཅས་པ་སྟེ། སངས་རྒྱས་རྡོ་རྗེ་རབ་འཇོམས་ཀྱི་སྙིང་པོ་
ཡིན་ཅིང་གཞན་ནས་ཕྱུང་བའོ། །པདྨའི་སྤྱན་གྱི་གཟུངས་ནི་གཟུངས་ཆོ་ག་
མཚོན་ཙམ་དང་བཅས་པའོ། །ངན་སོང་ཐམས་ཅད་ཡོངས་སུ་སྦྱོང་བའི་
གཟུངས་ནི། གཟུངས་ཕན་ཡོན་དང་བཅས་པ་སྟེ་སྦྱོང་རྒྱུད་ལས་ཕྱུང་བ་
འདྲའོ། །སུ་རཱུ་པའི་གཟུངས་ནི། དེ་བཞིན་གཤེགས་པ་གཟུགས་བཟང་གི་
གཟུངས་ཡིན་གཞན་ནས་ཕྱུང་བའོ། །ཁྱད་པར་ཅན་གྱི་གཟུངས་ནི་སྦྲུལ་ལོ་
དགུན་ཟླ་ར་བའི་ཚེས་ཉི་ཤུ་ལ། ཡུལ་ཕུག་རོན་ཅན་གྱི་གྲོང་ཁྱེར་སིན་ཚེའི་
གཙུག་ལག་ཁང་ན་བཞུགས་པའི་ཚེ། དགེ་སློང་ཚེ་བརྗོད་གྲོང་ཁྱེར་གནས་
པར་སོང་བ་ན། རྒྱང་རིང་པོ་ནས་མི་ལུས་ལ་འདོམ་སུམ་ཅུ་ཡོད་པ། བྱད་ལ་
འདོམ་བཞི་ཡོད་པ་གཅིག་མཐོང་ནས། འཇམ་དཔལ་དུ་ཤེས་ནས་ཅིའི་ཕྱིར་
འདིར་འཁོད་ཞུས་པས། ལྷ་དང་ལྷ་མ་ཡིན་འཐབ་པས་ལྷ་མ་ཡིན་རྒྱལ་ནས་
ནད་སྣ་ཚོགས་བྱུང་སྟེ། དེའི་ཕྱིར་ད་ཁྱོད་ཀྱི་གན་དུ་འོངས་ཀྱི་ཁྱོད་ཀྱིས་
ཁྱད་པར་ཅན་གྱི་གཟུངས་འདི་སྒྲོགས་ཤིག་གསུངས་ནས་གཟུངས་རྣམས་་་་་
གསུངས་པ་སྟེ། རྒྱ་གར་ན་སྦྲུལ་ལོ་ལ་སོགས་པའི་རྣམ་གཞག་མེད་པས་ཐེ་
ཚོམ་ཟ་བ་ཞིག་སྣང་མོད་ཀྱི། རཏྣ་ཀཱིརྟིས་བྱས་ཟེར་བའི་གཟུངས་སྤྱིའི་ཆོ་ག་
ཀུན་སྣང་གསལ་བ་ལས། འཇམ་དབྱངས་གཞོན་ནུས་གསུངས་པ་ཡི། །ཁྱད་
པར་ཅན་གྱི་གཟུངས་ལ་བསྟོད། །ཅེས་ཡང་དག་ཏུ་བྱས་འདུག་སྟེ། ཐེ་ཚོམ་
ཟའོ། །གསེར་འོད་དམ་པ་མཆོག་ཏུ་རྣམ་པར་རྒྱལ་བའི་མདོ་སྡེ་ནི། སྟོན་པ་
བྱ་རྒོད་ཕུང་པོའི་རི་ལ་འཁོར་མང་པོས་བསྐོར་ནས་བཞུགས་པའི་ཚེ། ཕྱི་
དྲོའི་དུས་སུ་འཁོར་རྣམས་ལ་མདོ་སྡེ་མཉན་པར་གདམས་པ་གླེང་གཞིའི་་་་་
165



ལེའུ་སྟེ་དང་པོའོ། །གཉིས་པ་དེ་བཞིན་གཤེགས་པའི་སྐུ་ཚེ་ཚད་བསྟན་པའི།
གསུམ་པ་སྐུ་གསུམ་རྣམ་པར་འབྱེད་པའི། བཞི་པ་རྨི་ལམ་ན་འགྱོད་ཚངས་
བྱེད་པར་མཐོང་བའི། ལྔ་པ་ལས་ཀྱི་སྒྲིབ་པ་རྣམ་པར་སྦྱོང་བའི། དྲུག་པ་ས་
བཅུའི་གཟུངས་ཀྱི། བདུན་པ་པདྨ་ལྟ་བུའི་དཔེས་བསྔགས་པ་བརྗོད་པའི།
བརྒྱད་པ་གསེར་རྒྱལ་གྱི་གཟུངས་ཀྱི་ལེའུ་སྟེ། འདི་ཡུམ་ཡིན་ལ་གཟུངས་
སྒྲུབ་པའི་ཆོ་ག་དང་དཀྱིལ་འཁོར་གྱི་ཆོ་གའང་བཤད་དོ། །དགུ་པ་སྟོང་ཉིད་
ཀྱི་རང་བཞིན་བསྟན་པའི། བཅུ་པ་སྟོང་ཉིད་ལ་བརྟེན་ནས་སྨོན་ལམ་
རྫོགས་པར་འགྱུར་བའི། །བཅུ་གཅིག་པ་རྒྱལ་ཆེན་བཞིས་ལྷ་མི་ལ་ལྟ་བའི།
བཅུ་གཉིས་པ་རྒྱལ་པོ་བཞིས་ཡུལ་བསྲུང་བའི་ལེའུ་སྟེ། འདི་ལ་རྣམ་ཐོས་
སྲས་ཀྱི་ཡིད་བཞིན་གྱི་ནོར་བུའི་གཟུངས་དང་དཀྱིལ་འཁོར་ཆོ་ག་དང་བྲིས་
སྐུའི་སྒྲུབ་ཐབས་ཡོད་དོ། །བཅུ་གསུམ་པ་མངོན་པར་ཞེན་པ་མེད་པའི་
གཟུངས་ཀྱི་ལེའུ་སྟེ། འདི་ཡུམ་དུ་བཤད་དོ། །བཅུ་བཞི་པ་སྟོན་པ་དང་སྤྱན་
རས་གཟིགས་དང་། ཕྱག་རྡོར་དང་། ཚངས་པ་དང་། བརྒྱ་བྱིན་དང༌། རྒྱལ་
ཆེན་བཞི་རྣམས་ཀྱིས་གཟུངས་སྔགས་གསུངས་པ་སྟེ་ཡིད་བཞིན་གྱི་ནོར་བུ་
རིན་པོ་ཆེའི་གཟུངས་ཀྱི་ལེའུའོ། །བཅོ་ལྔ་པ་ལྷ་མོ་སྤོབས་པ་ཆེན་མོའི་ལེའུ་
སྟེ། འདི་ལ་ཁྲུས་ཀྱི་ཆོ་ག་དང་། དཀྱིལ་འཁོར་གྱི་ཆོ་ག་སྨོན་ལམ་དང་བཅས་
པ་ཡོད་དོ། །བཅུ་དྲུག་པ་དཔལ་ལྷ་མོ་ཆེན་མོའི། བཅུ་བདུན་པ་དཔལ་ལྷ་
མོས་ནོར་འཕེལ་བར་བྱེད་པའི་ལེའུ་སྟེ། འདི་ལ་གཟུངས་ཆོ་ག་དང་དཀྱིལ་
འཁོར་གྱི་ཆོ་ག་ཡོད་དོ། །བཅོ་བརྒྱད་པ་སའི་ལྷ་མོ་བརྟན་མའི་ལེའུ་སྟེ་འདི་
ལའང་གཟུངས་ཆོག་ཡོད་དོ། །བཅུ་དགུ་པ་གནོད་སྦྱིན་གྱི་སྡེ་དཔོན་ཡང་
དག་ཤེས་རབ་ཀྱི་ལེའུ་སྟེ་འདི་ལའང་དཀྱིལ་ཆོག བྲིས་སྐུའི་སྒྲུབ་ཐབས་སྦྱིན་
166



སྲེག་དང་བཅས་པ་ཡོད་དོ། །ཉི་ཤུ་པ་རྒྱལ་པོའི་ཆོས་ལུགས་ཀྱི་བསྟན་བཅོས་
ཀྱི། ཉེར་གཅིག་པ་རྒྱལ་པོ་ལེགས་སྐྱེས་ཀྱི། ཉེར་གཉིས་པ་ལྷ་དང་གནོད་
སྦྱིན་གྱིས་ཡོངས་སུ་སྲུང་བའི། ཉེར་གསུམ་པ་ལུང་བསྟན་པའི། ཉེར་བཞི་པ་
ནད་ཞི་བའི། ཉེར་ལྔ་པ་ཚོང་དཔོན་གྱི་བུ་ཆུ་འབེབས་ཀྱི། ཉེར་དྲུག་པ་སྟག་
མོ་ལ་ལུས་བཏང་བའི། ཉེར་བདུན་པ་བྱང་སེམས་ཀྱིས་བསྔགས་པ་བརྗོད་
པའི། ཉེར་བརྒྱད་པ་མཛེས་པའི་ཏོག་གིས་བསྔགས་པ་བརྗོད་པའི། ཉེར་
དགུ་པ་བྱང་ཆུབ་ཤིང་གི་ལྷ་མོས་བསྔགས་པ་བརྗོད་པའི། སུམ་ཅུ་པ་ལྷ་མོ་
སྤོབས་པ་ཆེན་མོས་བསྔགས་པ་བརྗོད་པའི། སོ་གཅིག་པ་ཡོངས་སུ་གཏད་
པའི་ལེའུའོ། ། །
གསེར་འོད་དམ་པ་མདོ་སྡེའི་དབང་པོའི་རྒྱལ་པོ་ནི། སྟོན་པ་བྱ་རྒོད་
ཕུང་པོའི་རིའི་ཟོམ་ན་བཞུགས་པའི་ཚེ། འཁོར་མང་པོ་འདུས་ཏེ་ཆོས་
བཤད་པར་གསོལ་བ་དང་། སྟོན་པས་མཉན་པར་གདམས་པའི་གླེང་གཞིའི་
ལེའུ། གཉིས་པ་སྐུ་ཚེའི་ཚད་བསྟན་པའི། གསུམ་པ་སྐུ་གསུམ་རྣམ་པར་དབྱེ་
བའི། བཞི་པ་རྨི་ལམ་ན་བཤགས་པའི། ལྔ་པ་ལས་ཀྱི་སྒྲིབ་པ་རྒྱུན་གཅོད་
པའི། དྲུག་པ་ས་རྣམ་པར་སྦྱོང་བའི། བདུན་པ་སངས་རྒྱས་ཐམས་ཅད་ལ་
བསྟོད་པའི། བརྒྱད་པ་གསེར་ཅན་གྱི་གཟུངས་ཀྱི་ལེའུ་སྟེ། འདི་ལ་སྔོན་དུ་
བསྙེན་པ། དཀྱིལ་འཁོར་གྱི་ཆོ་ག་བཤད་དེ་ཡུམ་ཡིན་ནོ། །དགུ་པ་སྟོང་པ་
ཉིད་ཀྱི། བཅུ་པ་སྟོང་ཉིད་ལ་བརྟེན་ནས་བསམ་པ་ཡོངས་སུ་རྫོགས་པའི། །
བཅུ་གཅིག་པ་རྒྱལ་ཆེན་བཞིས་ལྷ་མི་ལ་ལྟ་བའི། བཅུ་གཉིས་པ་རྒྱལ་ཆེན་
བཞིས་ཡུལ་འཁོར་སྐྱོང་བའི་ལེའུ་སྟེ། འདི་ལ་སྲས་ཀྱི་ཡིད་བཞིན་ནོར་བུའི་
གཟུངས། བྲིས་སྐུའི་སྒྲུབ་ཐབས་དཀྱིལ་ཆོག་དང་བཅས་པ་ཡོད་དོ། །བཅུ་
167



གསུམ་པ་སངས་རྒྱས་ཀྱི་ཡུམ་ཆགས་པ་མེད་པའི། བཅུ་བཞི་པ་ཡིད་བཞིན་
གྱི་ནོར་བུའི་གཟུངས་ཀྱི། བཅོ་ལྔ་པ་ལྷ་མོ་དབྱངས་ཅན་གྱི་ལེའུ་སྟེ། འདི་ལ་
ཁྲུས་ཆོག དཀྱིལ་ཆོག་རྒྱས་པར་གསུངས་སོ། །བཅུ་དྲུག་པ་ལྷ་མོ་དཔལ་གྱི།
བཅུ་བདུན་པ་ལྷ་མོ་དཔལ་གྱི་ནོར་སྤེལ་བའི་ལེའུ་སྟེ། འདི་ལའང་གཟུངས་
དཀྱིལ་ཆོག་དང་བཅས་པ་ཡོད་དོ། །བཅོ་བརྒྱད་པ་སའི་ལྷ་མོ་བརྟན་མའི་
ལེའུ་སྟེ། འདི་ལའང་གཟུངས་དཀྱིལ་ཆོག་དང་བཅས་པ་ཡོད་དོ། །བཅུ་དགུ་
པ་གནོད་སྦྱིན་གྱི་སྡེ་དཔོན་ཡང་དག་ཤེས་ཀྱི་ལེའུ་སྟེ། འདི་ལའང་གཟུངས་
བྲིས་སྐུའི་སྒྲུབ་པ་དཀྱིལ་ཆོག་དང་བཅས་པ་ཡོད་དོ། །ཉི་ཤུ་པ་རྒྱལ་པོའི་
བསྟན་བཅོས་ལྷའི་དབང་པོའི་དམ་ཚིག་གི། ཉེར་གཅིག་པ་ལེགས་བྱུང་གི།
ཉེར་གཉིས་པ་གནོད་སྦྱིན་གནས་ཞེས་བྱ་བ་ཀུན་ཏུ་སྲུང་བའི། ཉེར་གསུམ་
པ་ལྷའི་བུ་སྟོང་ཕྲག་བཅུ་ལུང་བསྟན་པའི། ཉེར་བཞི་པ་ནད་ཞི་བར་བྱ་བའི།
ཉེར་ལྔ་པ་ཆུ་འབེབས་ཀྱི་གདུལ་བྱ་ཉའི་སྔོན་བྱུང་བའི། ཉེར་དྲུག་པ་སྟག་མོ་
ལ་ལུས་ཡོངས་སུ་བཏང་བའི། ཉེར་བདུན་པ་བྱང་སེམས་ཐམས་ཅད་ཀྱིས་
བསྟོད་པའི། ཉེར་བརྒྱད་པ་དེ་བཞིན་གཤེགས་པ་ཐམས་ཅད་ལ་བསྟོད་པའི།
ཉེར་དགུ་པ་བསྡུས་པའི་ལེའུའོ། །གསེར་འོད་དམ་པ་མདོ་སྡེ་དབང་པོའི་
རྒྱལ་པོ་ནི། སྟོན་པ་བྱ་རྒོད་ཕུང་པོའི་རི་ལ་བཞུགས་པ་ན་འཁོར་ལ་ཆོས་
བསྟན་པར་ཞལ་གྱིས་བཞེས་པ་གླེང་གཞིའི་ལེའུ། གཉིས་པ་སྐུ་ཚེའི་ཚད་
བསྟན་པའི། གསུམ་པ་རྨི་ལམ་མཐོང་བའི། ལྔ་པ་སངས་རྒྱས་ཐམས་ཅད་ལ་
བསྟོད་པའི། དྲུག་པ་སྟོང་པ་ཉིད་ཀྱི། བདུན་པ་རྒྱལ་ཆེན་བཞིའི། བརྒྱད་པ་
དབྱངས་ཅན་གྱི་སྟེ། འདིའང་སྔར་གྱི་དབྱངས་ཅན་གྱི་དང་འདྲའོ། །དགུ་པ་
ལྷ་མོ་དཔལ་གྱི་སྟེ་འདི་ལའང་གཟུངས་དཀྱིལ་ཆོག་དང་བཅས་པ་ཡོད་དོ། །
168



བཅུ་པ་སའི་ལྷ་མོ་བརྟན་མའི། བཅུ་གཅིག་པ་ཡང་དག་ཤེས་ཀྱི། བཅུ་
གཉིས་པ་རྒྱལ་པོའི་བསྟན་བཅོས་ལྷའི་དབང་པོའི་དམ་ཚིག་གི། བཅུ་གསུམ་
པ་ལེགས་པར་བྱུང་བའི། བཅུ་བཞི་པ་གནོད་སྦྱིན་གྱི་གནས་ཞེས་བྱ་བ་ཀུན་
ཏུ་སྲུང་བའི། བཅོ་ལྔ་པ་ལྷའི་བུ་སྟོང་ཕྲག་བཅུ་ལུང་བསྟན་པའི། བཅུ་དྲུག་
པ་ནད་རབ་ཏུ་ཞི་བའི། ། བཅུ་བདུན་པ་ཆུ་འབེབས་ཀྱིས་ཉ་བཏུལ་བའི།
བཅོ་བརྒྱད་པ་སྟག་མོ་ལ་ལུས་བཏང་བའི། བཅུ་དགུ་པ་བྱང་སེམས་ཐམས་
ཅད་ཀྱིས་བསྟོད་པའི། ཉི་ཤུ་པ་དེ་བཞིན་གཤེགས་པ་ཐམས་ཅད་ལ་བསྟོད་
པའི། ཉེར་གཅིག་པ་བསྡུས་པའི་ལེའུའོ། །ཁ་ཅིག་གསེར་འོད་དམ་པ་དང་།
མཚན་མོ་བཟང་པོའི་མདོ་ལ་སོགས་པ་རྣམས་རྒྱུད་སྡེའི་ཕྱོགས་མ་ཡིན་ཏེ།
སྔོན་གྱི་དཀར་ཆག་དག་ལས་མདོ་ཕྱོགས་སུ་བཅད་པའི་ཕྱིར་ཟེར་མོད་ཀྱི།
དཔུང་བཟང་གི་རྒྱུད་དང༌། དེའི་འགྲེལ་པ་ལས། འཇིག་རྟེན་པས་སྟོན་པ་
ལ་ཕུལ་བའི་རིག་སྔགས་སྟོན་པས་བྱིན་གྱིས་བརླབས་པ་ཐམས་ཅད་ཀྱང་བྱ་
རྒྱུད་དུ་གཏོགས་པར་བཤད་པའི་ཕྱིར་དང་། ཇོ་བོ་རྗེའི་ལམ་སྒྲོན་གྱི་རང་
འགྲེལ་ལས་ཀྱང་། འདི་ལྟར་ཡི་དྭགས་ཁ་ན་མེ་འབར་མའི་གཟུངས་དང་།
རྨ་བྱ་ཆེན་མོའི་གཟུངས་ལ་སོགས་པ་གཟུངས་མ་ལུས་པ་ཐམས་ཅད་ཀྱང་བྱ་
བའི་རྒྱུད་ཡིན་ནོ་ཞེས་བླ་མ་དག་གསུང་ངོ༌། །ཞེས་ཡི་དྭགས་ལ་གཏོར་མ་
སྦྱིན་པའི་སྔགས་ཀྱང་བྱ་རྒྱུད་དུ་གསུངས་ན། འདིར་གཟུངས་སྔགས་སྒྲུབ་
པའི་ཆོ་ག་དཀྱིལ་ཆོག བྲིས་སྐུའི་སྒྲུབ་ཐབས་སྦྱིན་སྲེག་གི་ཆོ་ག་དང་བཅས་
པ་སྟོན་པ་རྣམས་རྒྱུད་སྡེའི་ཁོངས་སུ་གཏོགས་པར་རིགས་པའི་ཕྱིར་རོ། །
གལ་ཏེ་དེ་འདྲའི་ལེའུ་དེ་དག་སྔགས་སུ་གཏོགས་ཀྱང་། མདོ་བྱིན་པོ་སྔགས་
སུ་གཏོགས་པར་མི་འགྱུར་ཏེ། འདུལ་བ་ལུང་ནས་བྱུང་བའི་རྨ་བྱ་ཆེན་མོའི་
169



གཟུངས་རྒྱུད་དུ་གཏོགས་ཀྱང་ལུང་རང་རྒྱུད་དུ་མི་གཏོགས་པ་བཞིན་ནོ་་་་་
སྙམ་ན། དེ་ལྟར་ཡིན་དུ་བཅུག་ནའང་། ལེའུ་དེ་དག་རྒྱུད་ཕྱོགས་སུ་
གཏོགས་ལ། སྤྱིར་མདོ་སྡེ་དེ་དག་སྔགས་ཕྱོགས་སུ་གཏོགས་པ་ལ་སྨན་བླའི་
མདོ་ལྟར་འགལ་བ་མེད་དོ། །གཉིས་པ་ནི། འཇམ་དཔལ་གྱི་རྩ་བའི་རྟོག་པ་
ནི། གཙང་མའི་གཞལ་ཡས་ཁང་དུ་ཤཱཀ་ཐུབ་བཞུགས་ནས། མེ་ཏོག་ལྡན་
པའི་ཞིང་ནས་འཇམ་དཔལ་བཀུག་ཅིང་། དེས་འཁོར་སངས་རྒྱས་བྱང་
སེམས་ཉན་རང་རྣམས་བཀུག་ཅིང་གཤིན་རྗེ་གཤེད་ཀྱི་རིག་པས་གཤིན་རྗེ་
གཤེད་ སྤྲུལ་ནས་དེས་ འཇིག་རྟེན་པའི་ འཁོར་ ཐམས་ ཅད་ བཀུག་ པ་ལ།
འཇམ་དཔལ་གྱིས་ཆོས་གཅིག་ནས་བརྒྱད་ཀྱི་བར་ལ་བརྩམས་ནས་སྔགས་
ཀྱི་སྤྱོད་པ་དང་རྗེས་སུ་མཐུན་པའི་ཆོས་བསྟན་ཏེ་ལེའུ་དང་པོ་འདུས་པའི་་་་
ལེའུའོ། །ལེའུ་གཉིས་པར་ཕྱག་རྡོར་གྱིས་ཞུས་ནས་འཇམ་དཔལ་གཤིན་རྗེ་
གཤེད་ཀྱིས་སྔགས་འབྲུ་གསུམ་གསུངས་པས། གཤིན་རྗེ་གཤེད་ཀྱིས་འཁོར་
ལ་བསྲུངས་ནས། འཇམ་དཔལ་གྱི་རྩ་སྔགས་སྙིང་པོ་ཉེ་སྙིང་དཔའ་བོ་ཆེན་
པོའི་སྙིང་པོ། ། སྤྱན་དྲང་བ་དང་མཆོད་པ་དབུལ་བ་དང་། གཏོར་མའི་
སྔགས་དང་གདོང་དྲུག་གི་སྔགས་དང༌། སྙིང་པོ་ཉེ་སྙིང་། གཤེགས་སུ་
གསོལ་བའི་སྔགས་སྐྲ་ཅན་མ། པདྨ་ཅན་མ། ཐོད་པ་ཅན་མ། ཕུག་རོན་མ།
སྣང་ལྡན་མ། སྟོབས་ཆེན་མ། དཀར་མོ་ཆེན་མོ། རྣལ་འབྱོར་མ། དཔལ་
ཆེན་མོ། རྒྱལ་བྱེད་མ། སྲིང་མོ་བཞི་རྣམས་ཀྱི་རིག་པ་དང་། སྨིན་དྲུག་གི་
བུའི་སྔགས་དང་སྙིང་པོ། ཚངས་པ་དང་། ཁྱབ་འཇུག་དང་། དབང་ཕྱུག་
དང་ནམ་མཁའ་ལྡིང་གི་སྔགས་གསུངས་ནས། འཇམ་དཔལ་གྱིས་ཏིང་ངེ་
འཛིན་གྱི་དཀྱིལ་འཁོར་སྤྲུལ་ཏེ་འཁོར་རྣམས་དཀྱིལ་འཁོར་དུ་བཅུག་གོ །
170



་
དེ་ནས་ཕྱག་རྡོར་གྱིས་ཞུས་ནས་དཀྱིལ་འཁོར་བྲི་བའི་ཆོ་ག་དབང་བསྐུར་བ་
དང་བཅས་པ་གསུངས་ཏེ། དཀྱིལ་འཁོར་གྱི་ཆོ་ག་བསྟན་པའི་ལེའུ། ལེའུ་
གསུམ་པར་ཛ་ཞེས་པའི་ཡི་གེ་གཅིག་པའི་དཀྱིལ་འཁོར་གསུམ་པའི་ཆོ་་་་
གའོ། །དེ་ནས་འཇམ་དཔལ་གྱིས་ཞུས་ནས་ལེའུ་བཞི་པར་རས་རིས་ཆེན་མོ།
ལྔ་པར་འབྲིང་པོ། དྲུག་པར་ཆུང་དུ་གསུངས་སོ། །བདུན་པར་རས་རིས་ཀྱི་
ཆོ་ག་བཞི་པ། བརྒྱད་པར་རས་རིས་ཀྱི་སྒྲུབ་པའི་ཆོ་ག རབ་འབྱམས།
དགུ་པར་ཨོ་ཟླ་ཞེས་པའི་ལས་རབ་འབྱམས། རས་རིས་ཆེན་མོའི་སྒྲུབ་པ་
གསུངས། བཅུ་པར་གྲུ་དང་བཞོན་པ་དང་མཚོན་ཆ་ལ་སོགས་པའི་རས་
རིས་ཆེན་མོའི་སྒྲུབ་པ་གསུངས་སོ། །ལེའུ་བཅུ་གཅིག་པར་རས་རིས་བར་མ་
ལ་བརྟེན་ནས་བཟླས་པ་དང་། ངེས་པར་སྡོམ་པ་དང་། སྦྱིན་སྲེག་དང་།
བསམ་གཏན་དང་། གཙང་སྦྲའི་སྤྱོད་པ་དང༌། ལས་ཐམས་ཅད་ཀྱི་ཆོ་གའི་
སྒྲུབ་པ། བཅུ་གཉིས་པར་རས་རིས་བར་མའི་ལས་རབ་འབྱམས་ལས་ཕྲེང་
བའི་ཆོ་ག བཅུ་གསུམ་པར་རྩ་བའི་སྦྱིན་སྲེག་གི་ཆོ་ག བཅུ་བཞི་པར་བློ་
ཞེས་བྱ་བའི་ཡི་གེ་གཅིག་པའི་རིག་པ་དང་རས་རིས་དང་སྦྱིན་སྲེག་སོགས་་་་
སྟོན་པ་འཁོར་ལོས་བསྒྱུར་བའི་རས་རིས་ཀྱི་ཆོ་གའི་དཀྱིལ་འཁོར་སྒྲུབ་པའི་
ཐབས་རབ་འབྱམས་སོ། །བཅོ་ལྔ་པ་ཕྱག་རྡོར་གྱིས་ཐུབ་པ་ལ་ཞུས་པ་ནས་
ཐུབ་པས་རྨི་ལམ་བརྟག་པ་དང་། སྒྲུབ་པ་པོའི་མཚན་ཉིད་བརྟག་པ་ལ་
སོགས་པ་གསུངས་སོ། །བཅུ་དྲུག་པར་འཇམ་དཔལ་གྱི་ཡོན་ཏན་བསྔགས་
པ་སྟོན་པའི་ཚིགས་སུ་བཅད་པའི་ལེའུའོ། །བཅུ་བདུན་པར་གཟའ་དང་རྒྱུ་
སྐར་དང་སྐར་མ་མ་རུངས་པ་དང་རྨི་ལམ་ངན་པ་ཚར་གཅོད་པའི་གཙུག་་་
ཏོར་འབར་བའི་སྔགས་གསུངས་སོ། །བཅོ་བརྒྱད་པར་གཟའ་དང་རྒྱུ་སྐར་
171



དང་གཟས་ཟིན་དང་སྐར་མདའ་ལྟུང་བ་ལ་སོགས་པའི་དཔྱད་གསུངས་
སོ། །བཅུ་དགུ་པར་གཙུག་ཏོར་འཁོར་ལོས་བསྒྱུར་བའི་རིག་པ་བྷཾ་གྱི་ལས་
རབ་འབྱམས་སོ། །ཉི་ཤུ་པར་དེའི་རས་རིས་ལ་བརྟེན་པའི་ལས་རབ་
འབྱམས་སོ། །ཉེར་གཅིག་པར་མུ་ཞེས་བྱ་བའི་ཡི་གེ་གཅིག་པའི་རིག་པ་དང་
རས་རིས་ལ་བརྟེན་པའི་ལས་རབ་འབྱམས་སོ། །ཉེར་གཉིས་པར་དེ་ཉིད་ཀྱི་
རས་རིས་ཀྱི་ཆོ་ག་དྲུག་ལས་རབ་འབྱམས་དང་བཅས་པའོ། །ཉེར་གསུམ་
པར་རས་རིས་ཀྱི་ཆོ་ག་བདུན་པའོ། །ཉེར་བཞི་པར་དེ་དག་གང་དུ་འགྲུབ་
པའི་གནས་དང་ཕྱོགས། ཉེར་ལྔ་པར་སེམས་ཅན་གྱི་ལུས་ལ་མི་མ་ཡིན་པ་
ཞུགས་པའི་མཚན་ཉིད་དང་དེའི་བསྲུང་བ་སོགས། ཉེར་དྲུག་པར་སྔགས་
འགྲུབ་པའི་དུས་དང་དེའི་སྡོམ་པ། ཉེར་བདུན་པར་སྔགས་ཀྱི་མཚན་ཉིད་
དང་གྲངས་ཀྱི་གནས་གཞན་དང་ལས་དང་བྱ་བ་ལ་སོགས་པ་བསྟན། ཉེར་
བརྒྱུད་པར་ཕྱག་རྒྱུའི་ཕན་ཡོན་བསྟན་པའི་སྒོ་ནས་ཕྱག་རྒྱ་བསྐུལ་བ། ཉེར་
དགུ་པར་ཕྱག་རྒྱ་བརྒྱ་རྩ་བརྒྱད་ཀྱི་མཚན་ཉིད། སུམ་ཅུ་པར་འཇམ་དཔལ་
གྱི་རྩ་བའི་ཕྱག་རྒྱ་ལ་སོགས་པའི་ཕྱག་རྒྱའི་ལས་རབ་འབྱམས། སོ་གཅིག་
པར་སྔགས་དང་ཕྱག་རྒྱ་དང་ངེས་པར་སྡོམ་པ་དང་། ལས་དང་ཆོ་གའི་ལས་
རབ་འབྱམས། སོ་གཉིས་པར་རིག་གསུམ་གྱི་ཕྱག་རྒྱའི་དཀྱིལ་འཁོར་འབྲི་
ཚུལ་སོགས་ཕྱག་རྒྱ་དང་སྔགས་དང་ལས་ཐམས་ཅད་དང་ངེས་པར་སྡོམ་་་་་
པའི་ལས་རབ་འབྱམས། སོ་གསུམ་པར་གཤིན་རྗེ་གཤེད་ཀྱི་བསྔགས་པ། སོ་
བཞི་པར་གཤིན་རྗེ་གཤེད་ཀྱི་རས་རིས་ལ་བརྟེན་པའི་མངོན་སྤྱོད་ཀྱི་ལས་་་་
ཕྱག་རྡོར་གྱིས་གསུངས་སོ། །སོ་ལྔ་པར་དེ་ལ་བྱང་སེམས་ཞི་བའི་བློ་གྲོས་
ཀྱིས་མངོན་སྤྱོད་ཀྱི་ལས་ལ་བྱང་ཆུབ་སེམས་དཔའི་བསླབ་པ་དང་འགལ་་་་་
172



བའི་རྩོད་པ་བཀོད་པས། སེམས་ཅན་ཐམས་ཅད་ལ་ཕན་པའི་ཕྱིར་བསླབ་
པ་དང་མི་འགལ་བའི་ལན་སྔོན་དུ་འགྲོ་བས་རས་རིས་ལ་བརྟེན་པའི་ལས་་་་
རབ་འབྱམས་དང་། གནོད་སྦྱིན་མོ་སྒྲུབ་པའི་ཆོ་ག་རབ་འབྱམས་གསུངས་
སོ། །ལེའུ་སོ་དྲུག་པར་བཅོམ་ལྡན་འདས་མྱ་ངན་ལས་འདའ་བ་དང་། །
འདས་རྗེས་སུ་བསྟན་པ་ལ་ཕན་གནོད་བྱེད་པའི་གང་ཟག་ལུང་བསྟན་ཅིང་།
རྒྱུད་འདི་ལ་གུས་པ་དང་མི་གུས་པའི་ཕན་ཡོན་དང་ཉེས་དམིགས་བསྟན་པ་
སྟེ་འཇམ་དཔལ་རྩ་རྒྱུད་དོ། །དཔའ་བོ་གཅིག་ཏུ་གྲུབ་པའི་རྒྱུད་ལ་གླེང་གཞི་
མེད་པ་ནི། སྟོན་པ་པོ་དང་སྡུད་པ་པོ་ཐ་དད་མེད་པར་དགོངས་པའམ།
ཡང་ན་རྒྱུད་ཀྱི་དུམ་བུ་ཡིན་པས་མ་བསྟན་ཞེས་འགྲེལ་པས་བཤད་ལ། ལེའུ་
དང་པོར་སེར་བ་སྲུང་བ་ལ་སོགས་པའི་ལས་ཚོགས། གཉིས་པར་རྨི་ལམ་
བརྟག་པའི་ལས་ཚོགས། གསུམ་པར་ཤེས་རབ་བློ་འཕེལ། བཞི་པར་སྤྱན་
རས་གཟིགས་དང་ཀུ་རུ་ཀུ་ལླེ་ལ་སོགས་པའི་དབང་དུ་བྱ་བ་གསུངས་སོ། །
འདི་ལ་ལྷའི་བསྐྱེད་ཆོག་ལ་སོགས་པ་བྱ་རྒྱུད་དང་མཐུན་པའི་ངེས་པ་མེད་་་་་
ཅིང་། འགྲེལ་པ་ལས་ཀྱང་། རང་རང་རྒྱུད་དང་རྟོག་པ་ལ་གནས་པའི་
དཔའ་བོ་གཅིག་ཏུ་གྲུབ་པ་རྣམས། གཅིག་ཏུ་ཡང་དག་པར་བསྡུས་ཏེ་
བསྟན་ཏོ་ཞེས་རྒྱུད་སྣ་ཚོགས་ཀྱི་དོན་བསྡུས་པར་བཤད་པས། འཇམ་དཔལ་
གྱི་རྒྱུད་དང་བྱ་བའི་རྒྱུད་རྐྱང་བ་ཡིན་པའི་ངེས་པ་མི་སྣང་བས་སྤྱི་རྒྱུད་ལྟ་་་་
བུར་སྣང་ཡང་། འཇམ་དཔལ་གྱིས་གསུངས་ཤིང་བྱ་བའི་རྒྱུད་དུ་གྲགས་
པས་གྲགས་པ་བཞིན་དུ་གཞག་ཅིང་། བདེ་མཆོག་ཉུང་ངུའི་རྒྱུད་ཀྱི་འགྲེལ་
པ་གཉི་གའི་བཤད་སྦྱར་ལས་ཀྱང་། བྱ་བ་ནི་དཔའ་བོ་གཅིག་ཏུ་གྲུབ་པ་ལ་
སོགས་པ་བཤད་པའོ། །ཞེས་གསུངས་པ་བཞིན་ནོ། །འཇམ་དཔལ་གྱི་ཞལ་
173



ནས་གསུངས་པ། འཇམ་དཔལ་གྱིས་སྨོད་བཙུགས་པ། འཇམ་དཔལ་ཤེས་
རབ་བློ་འཕེལ། འཇམ་དཔལ་ཡི་གེ་འབྲུ་གཅིག་པ། འཇམ་དཔལ་གྱིས་དམ་
བཅས་པ། འཇམ་དཔལ་རྣོན་པོ་ལ་སངས་རྒྱས་ཀྱིས་བསྟོད་པ་རྣམས་ནི་
མདོའམ་རྒྱུད་གཞན་ནས་ཕྱུང་བའི་དུམ་བུར་སྣང་ངོ༌། །གཙུག་ཏོར་འབར་
བའི་གཟུངས་ནི་འཇམ་དཔལ་རྩ་རྒྱུད་ཀྱི་ལེའུ་བཅུ་བདུན་པ་ནས་ཕྱུང་བ་་་་
ཡིན་པས་ལོགས་སུ་མི་བགྲང་ངོ་། །གསུམ་པ་ནི། དབང་བསྐུར་བའི་
གཟུངས་ནི་སྟོན་པ་མཉན་ཡོད་ན་མགོན་མེད་ཟས་སྦྱིན་གྱི་ཀུན་དགའ་ར་བ་
ན་བཞུགས་པའི་ཚེ། ཤཱ་རིའི་བུ་ལ་གཟུངས་ཀྱི་དོན་ཟབ་མོ་གསུངས་ནས་
དེའི་རྗེས་སུ་གཟུངས་སྔགས་ཕན་ཡོན་དང་བཅས་པ་གསུངས་ནས། འདི་ནི་
སངས་རྒྱས་ཀྱི་ཡུམ་ཡིན་པའི་ཕྱིར་རོ་ཞེས་གསུངས་པའོ། །རིག་སྔགས་ཀྱི་
རྒྱལ་མོ་སྟོང་ཆེན་མོ་རབ་ཏུ་འཇོམས་པ་ནི་སྟོན་པ་བྱ་རྒོད་ཕུང་པོའི་རིའི་ལྷོ་
ངོས་ཤིང་ལྗོན་པ་རབ་ཏུ་སྣང་བའི་ནགས་ཚོགས་ན་དགེ་སློང་རྣམས་དང་་་་
ཐབས་ཅིག་ཏུ་བཞུགས་པའི་ཚེ། ས་གཡོས་དང་ཉི་ཟླ་ལ་འོད་མེད་པ་ལ་
སོགས་པའི་ལྟས་ངན་བྱུང་ཞིང་། ཡངས་པ་ཅན་པ་རྣམས་ལ་གདོན་གྱིས་
བཏབ་པ་ན། སྟོན་པས་འཇིག་རྟེན་པའི་འཁོར་ཐམས་ཅད་བསྡུས་པ་དང་།
དེ་དག་གིས་སྟོན་པ་ལ་བསྟོད་ནས་ཕྱག་འཚལ་ལོ། །དེ་ནས་སྟོན་པས་རྒྱལ་
ཆེན་བཞི་ལ་ཁྱེད་ཀྱི་འཁོར་གྱི་འཚེ་བ་མ་ལེགས་པ་རྒྱུ་མཚན་དང་བཅས་པ་
གསུངས་པས། རྣམ་སྲས་ཀྱིས་བདག་ཅག་འདོད་ཡོན་གྱིས་མྱོས་པའི་དུས་སུ་
འཁོར་རྣམས་ཀྱིས་གནོད་པ་བགྱིད་པ་སྟེ། དེའི་མཚན་མ་དང་སྲུང་བའི་
སྔགས་སྨྲས་སོ། །དེ་བཞིན་དུ་ཡུལ་འཁོར་སྲུང་དང་། འཕགས་སྐྱེས་པོ་དང་།
མིག་མི་བཟང་གིས་ཀྱང་ངོ་། །དེ་ནས་སྟོན་པས་རིག་སྔགས་གསུངས་ནས་རྡོ་
174



，
རྗེའི་གདན་ལ་བཞུགས་པ་དང་། འཁོར་རྣམས་ཀྱིས་ཀྱང་ཕྱག་འཚལ་ནས།
ཚངས་པས་འཇིག་རྟེན་སྐྱོང་བ་རྣམས་ལ་བརྒལ་བས། འཇིག་རྟེན་སྐྱོང་བ་
རྣམས་ཀྱིས་འབྱུང་པོ་རྣམས་བཅིངས་ཏེ་སྟོན་པའི་སྤྱན་སྔར་ལྷགས་པ་དང༌།
རྣམ་སྲས་ཀྱིས་དོན་དེ་སྟོན་པ་ལ་གསོལ་ཏེ། དེ་དག་ཆད་པས་བཅད་པའི་
སྔགས་སྨྲས་སོ། །ཡུལ་འཁོར་སྲུང་དང་། འཕགས་སྐྱེས་པོ་དང་། མིག་མི་
བཟང་དང་། ཚངས་པས་ཀྱང་སྔགས་སྨྲས་སོ། །དེ་ནས་སྟོན་པས་ཡངས་
པ་ཅན་པའི་དོན་ལ་དགོངས་ཏེ་ གཤེགས་པར་རྩོམ་པ་དང༌། ཚངས་པ་
དང་བརྒྱ་བྱིན་དང་འཇིག་རྟེན་སྐྱོང་བ་རྣམས་ཀྱིས་གདུགས་ལྔ་བརྒྱ་ལྔ་བརྒྱ་
གཡས་གཡོན་དབུས་གསུམ་དང་། འཕྲོག་མས་འཁོར་རྣམས་ལ་གདུགས་
བསྐུར་ཏེ་བཀུར་སྟི་ཆེན་པོས་ཡངས་པ་ཅན་དུ་བྱོན་པ་དང་ལི་ཙ་བྱི་རྣམས་
ཀྱིས་བསུས་ཏེ་ཡངས་པ་ཅན་དུ་གཤེགས་ནས་ནམ་ཕྱེད་ལ་ཞབས་ཀྱིས་སྒོ་་་་
སྐྱེས་མནན་ནས་གཟུངས་ཀྱི་ཕན་ཡོན་གསུངས་པས། ཚངས་པས་ཞུས་ནས་
གཟུངས་སྔགས་རྒྱས་པར་བཀའ་སྩལ་པ་དང་། ཚངས་པ་སོགས་ཀྱིས་རིག་
སྔགས་སྨྲས་སོ། །དེའི་ཚེ་གནོད་བྱེད་རྣམས་ལ་འཇིགས་པ་ཆེན་པོ་བྱུང་ཞིང་
ཚངས་པས་ཆད་པས་བཅད། སྟོན་པ་ལ་སྐྱབས་ཞུས་པས་སྡོམ་པ་ཕོག་ནས་
ཐམས་ཅད་བདེ་བར་གྱུར་ཏོ། །དེ་ནས་རྒྱལ་ཆེན་བཞིས་རིག་སྔགས་ཀྱི་ཆོ་ག་
སྨྲས་སོ། །དེ་ནས་ཚངས་པས་བྱིས་པའི་གདོན་ཆེན་བཅོ་ལྔ་གསོ་བ་སྨྲས་སོ། །
དེ་ནས་རྣམ་སྲས་ཀྱིས་མདོ་སྡེ་འཛིན་པ་སྲུང་བར་ཁས་བླངས་ཤིང་ཚངས་པ་
སོགས་ཀྱིས་ཀྱང་ཁས་བླངས་སོ། །དེ་ནས་འཁོར་དགེ་སྦྱོང་རྣམས་ཀྱི་མདོ་ལྔ་
འཛིན་པས་ཟས་ལྔ་སྤང་དགོས་ན་བསོད་སྙོམས་དང་འགལ་བར་ཞུས་པས་
ཟས་ལྔ་སྦྱང་ཐབས་གསུངས་ཏེ། བམ་པོ་གཉིས་སོ། །རིག་སྔགས་ཀྱི་རྒྱལ་མོ་
175



རྨ་བྱ་ཆེན་མོ་ནི། ཐོག་མར་རྨ་བྱ་ཆེན་མོའི་གཟུངས་སོ། །དེ་ནས་སྟོན་པ་
མགོན་མེད་ཟས་སྦྱིན་གྱི་ཀུན་དགའ་ར་བ་ན་བཞུགས་པའི་ཚེ། དགེ་སློང་ས་
རིས་དགེ་འདུན་གྱི་བསྲོ་ཁང་བྱེད་པའི་ཕྱིར་ཤིང་གཤགས་པས་ཤིང་རུལ་པ་
ཞིག་གི་སེར་ཀ་ནས་སྦྲུལ་བྱུང་སྟེ། དེས་རྐང་པའི་མཐེ་བོ་ལ་བཟུང་བ་དང་།
བརྒྱལ་ཏེ་འགྱེལ་ལོ། །དོན་དེ་སྟོན་པ་ལ་ཀུན་དགའ་བོས་ཞུས་པས། སྟོན་
པས་ རིག་སྔགས་འདིས་བསྲུང་བར་ གྱིས་ ཤིག་ གསུངས་ནས་ རིག་སྔགས་
བཀའ་སྩལ་པ། སྔོན་རྨ་བྱའི་རྒྱལ་བོ་གསེར་དུ་སྣང་བའི་རྣམ་ཐར་གསུངས་
ནས་སྙིང་པོ་དང་གསང་སྔགས་ཀྱི་ཚིག་དང༌། སྙིང་པོ་ཕན་ཡོན་དང་བཅས་
པ་དང་། དེ་ལས་འགལ་བ་ཚར་གཅོད་པའི་སྔགས་དང་། འཇིག་རྟེན་སྐྱོང་
བ་ལ་སོགས་པ་རྣམས་ཀྱིས་བསྲུང་བའི་ཆོ་ག་རྒྱས་པར་གསུངས་པ་རྣམས་་་་་
ཀུན་དགའ་བོས་ས་རི་ལ་བྱས་པས་ས་རི་སོས་སོ། །རིག་པའི་རྒྱལ་མོ་སོ་
སོར་འབྲང་མ་ཆེན་མོའི་གཟུངས་ནི། སྟོན་པ་རྡོ་རྗེ་ལྷུན་པོ་ཆེན་པོའི་ཟོམ།
ཁང་བརྩེགས་རྡོ་རྗེ་ཆེན་པོའི་ ས་གཞིར་རྡོ་རྗེ་སེང་གེའི་ཁྲི་ལ་བཞུགས་ཏེ།
འཁོར་སྐྱེ་བ་གཅིག་གིས་ཐོགས་པའི་བྱང་སེམས་དང་། ཉན་ཐོས་དང༌།
འཇིག་རྟེན་པའི་འཁོར་དཔག་མེད་དང་ཐབས་ཅིག་ཏུ་བཞུགས་པ་ན་སྨིན་
མཚམས་ནས་འདི་བཀྱེ་སྟེ། ཞིང་ཐམས་ཅད་སྣང་བར་བྱས་ནས་འཁོར་ལ་
རིག་སྔགས་ཀྱི་ཕན་ཡོན་གསུངས་ནས་རིག་སྔགས་རྒྱས་པར་བཀའ་སྩལ་
ཏོ། །དེ་ནས་རིག་སྔགས་ཀྱི་ཕན་ཡོན་མེ་དང་དུག་དང་། ཕ་རོལ་གྱི་དམག་
ཚོགས་དང་ནད་དང་། ངན་འགྲོ་དང་། རྒྱ་མཚོ་འཁྲུགས་པ་དང་། བུ་མེད་
པ་དང༌། ལྷ་མ་ཡིན་རྣམས་ཀྱི་འཇིགས་པ་ལས་སྐྱོབ་པ་གཏམ་རྒྱུད་དང་
བཅས་པ་གསུངས་ནས། སྙིང་པོ། ཉེ་སྙིང་། རབ་ཏུ་གསང་བའི་སྙིང་པོ་ཕན་
176



ཡོན་དང་བཅས་པ་གསུངས་ཏེ། འདིས་བདུད་བཅོམ་པ་དང་། རྒྱལ་པོའི་
ཆད་པ་དང་། གནོད་སྦྱིན་དང་། ཆུའི་འཇིགས་པ་ལས་གྲོལ་བའི་གཏམ་
རྒྱུད་གསུངས་ནས། འཁོར་ལོ་བྲི་བའི་ཆོ་ག་ཕན་ཡོན་དང་བཅས་པ་དང༌།
སྲུང་བའི་ཆོ་ག་ཕན་ཡོན་དང་བཅས་པ་དང༌། ནད་གསོ་བའི་ཆོ་ག་རྣམས་
གསུངས་པའོ། །བསིལ་བའི་ཚལ་ཆེན་མོ་ནི། །ཐོག་མར་བསིལ་བའི་ཚལ་
གྱིས་སྲུང་བའི་སྔགས་གསུངས་ནས་དེ་ནས་སྟོན་པ་རྒྱལ་པོའི་ཁབ་ཀྱི་དུར་་་་
ཁྲོད་བསིལ་བའི་ཚལ་ན་བཞུགས་པའི་ཚེ། ནམ་ཕྱེད་ན་སྟོན་པ་ལ་རྒྱལ་པོ་
ཆེན་པོ་བཞིས་སྙན་ཞུས་པ་ན། ང་ལ་གནོད་པ་མེད་ཀྱི་ངའི་འཁོར་ལ་ཁྱེད་
ཀྱི་འཁོར་གྱིས་གནོད་དོ། །ཞེས་གསུངས་པས། འཁོར་བཞི་ལ་གནོད་པ་
མེད་པའི་དོན་དུ་རྣམ་སྲས་ལ་སོགས་པ་བཞིས་སྲུང་བའི་རིག་སྔགས་སྨྲས་པ་
དང༌། སྟོན་པས་རིག་སྔགས་བཀའ་སྩལ་པ་དང༌། གནོད་སྦྱིན་རྣམས་སྐྲག་
སྟེ། རྒྱལ་པོ་བཞིས་འཇིག་རྟེན་བདེ་བར་བྱེད་པའི་རིག་སྔགས་སྨྲས་ནས།
རིག་སྔགས་དང་རིག་སྔགས་འཆང་བ་ལ་སྲུང་བར་ཁས་བླངས་པས། སྟོན་
པས་ལེགས་སོ་ཞེས་གནང་ནས། རང་གི་གནས་སུ་སོང་ངོ༌། །དེ་ནས་སང་
ནང་པར་སྟོན་པས་དགེ་སློང་རྣམས་ལ་དེ་དག་བཀའ་སྩལ་པའོ། །གསང་
སྔགས་ཆེན་མོ་རྗེས་སུ་འཛིན་མ་ནི་སྟོན་པ་མཉན་ཡོད་ན་བཞུགས་པའི་ཚེ།
ཚངས་པ་དང་བརྒྱ་བྱིན་སོགས་འཁོར་དུ་འདུས་ཏེ། ཚངས་པས་སྟོང་གསུམ་
གྱི་འཇིག་རྟེན་ལ་སྲུང་བ་ལ་སོགས་པ་མཛད་དུ་གསོལ་ཞེས་ཞུས་པས་ཅིའང་
མི་གསུང་བས་གནང་ནས། ཚངས་པ་གནས་སུ་སོང་བ་དང་། སང་ནང་
པར་སྟོན་པས་དགེ་སློང་རྣམས་ལ་དེ་རྣམས་བསྙད་ནས་ཀུན་དགའ་བོ་ལ་་་་
གཟུང་བར་གདམས་ཏེ་གཟུངས་སྔགས་བདེན་ཚིག་དང་བཅས་པ་རྣམས་་་་་
177



གསུངས་པའོ། །རིག་སྔགས་ཀྱི་རྒྱལ་མོ་རྨ་བྱའི་ཡང་སྙིང་ཞེས་བྱ་བ་ནི་ཕལ་
ཆེར་རྨ་བྱ་ཆེན་མོའི་ནང་ན་འདུག་པས། དེ་ནས་ཕྱུང་བ་ཡིན་ནམ་གཞན་
ཞིག་ཡིན་བརྟག་པར་བྱའོ། །རིག་སྔགས་ཀྱི་རྒྱལ་མོ་རྒྱལ་བ་ཅན་གྱི་གཟུངས་
ནི། སྟོན་པ་བྱ་རྒོད་ཕུང་པོའི་རི་ལ་དགེ་སློང་རྣམས་དང་ཐབས་ཅིག་ཏུ་
བཞུགས་པ་ན། སྟོན་པ་ལ་ཕྱག་རྡོར་གྱིས་རིག་སྔགས་ཀྱི་རྒྱལ་མོ་རྒྱལ་བ་
ཅན་བཤད་པར་གསོལ་བ་བཏབ་པས། སྟོན་པས་གཟུངས་ཕན་ཡོན་དང་
བཅས་པ་གསུངས་པ་དང་། ཕྱག་རྡོར་གྱིས་ཀྱང་གཟུངས་སྨྲས་པས། སྟོན་
པས་ལེགས་སོ་གནང་ནས་གཟུངས་དང་ཆོ་ག་གསུངས་ཤིང་། རྣམ་སྲས་
ཀྱིས་ཀྱང་གཟུངས་དང་དམ་བཅའ་བ་མཛད་པ་ལ་ལེགས་སོ་གནང་ནས་་་་་
གཟུངས་ཀྱི་མིང་བཀའ་སྩལ་པའོ། །འཕགས་མ་འོད་ཟེར་ཅན་གྱི་གཟུངས་
ནི། སྟོན་པ་མཉན་ཡོད་ན་བཞུགས་པའི་ཚེ་དགེ་སློང་རྣམས་ལ་འོད་ཟེར་
ཅན་གྱི་གཟུངས་གསུངས་པའོ། །དེའི་རྟོག་པ་ནི། གཟུངས་དེ་ཉིད་ཀྱི་
དོན་འགྲེལ་པ་དང༌། བྲིས་སྐུ་ལ་བརྟེན་པའི་སྒྲུབ་ཐབས་ཀྱི་རྟོག་པ་དང༌།
དེའི་རྗེས་སུ་རང་རྣམ་སྣང་དུ་བསྒོམས་ནས་ཉི་ནུབ་ཀྱི་ལྷ་མོའི་ལས་སྦྱོར་ལ་
སོགས་པ་ལས་སྦྱོར་མང་པོ་དང་། སྦྱིན་སྲེག་དང་བཅས་པས་སྒྱུ་མའི་འོད་
ཟེར་ཅན་འབྱུང་བའི་རྒྱུད་ལས་ཕྱུང་བ་རྣམ་སྣང་གིས་གསུངས་པ་ཇི་སྙེད་་་་
པའི་རྟོག་པ་དང་། དེ་ནས་སྒྱུ་མའི་འོད་ཟེར་ཅན་གྱི་རྒྱུད་ལས་ཕྱུང་བའི་
འོད་ཟེར་ཅན་ལྷ་ཉི་ཤུ་རྩ་ལྔའི་དཀྱིལ་འཁོར་སྒྲུབ་ཐབས་ལས་ཚོགས་དང་་་་
བཅས་པ་དང་། དེ་ནས་འོད་ཟེར་ཅན་འབྱུང་བ་ཞེས་བྱ་བ་ལྷ་བཅུ་གཅིག་
གི་དཀྱིལ་འཁོར་ཡི་གེ་བཞི་པའི་ཆོ་ག་ཞེས་བྱ་བ་དང་། དེ་ནས་འོད་ཟེར་
ཅན་ལ་ལྷ་མོ་བཞིས་བསྐོར་བའི་མངོན་རྟོགས་རས་རིས་ཀྱི་སྒྲུབ་པ་ལས་
178



ཚོགས་དུ་མ་དང་བཅས་པས་རིག་པའི་རྒྱལ་མོ་ཡིད་བཞིན་གྱི་ནོར་བུའི་
འཁོར་ལོ་དང་། སྐུ་གཟུགས་བྲིས་པ་སོགས་ལ་བརྟེན་པའི་ལས་སྦྱོར་དུ་མ་
དང༌། ལས་ཀྱི་དབང་གི་ལྷ་མོའི་མངོན་རྟོགས་ཀྱི་བྱེ་བྲག་དང་བཅས་པ་སྟེ།
འོད་ཟེར་ཅན་འབྱུང་བའི་རྒྱུད་སྟོང་ཕྲག་བཅུ་གཉིས་པ་ལས་འོད་ཟེར་ཅན་
གྱི་རྟོག་པ་བརྒྱ་ཕྲག་བདུན་པ་ཕྱུང་བ་ཡིན་ཟེར་རོ། །འདི་ལ། བསྐྱེད་རིམ་
རྫོགས་རིམ་སྦྱོར་བ་ཡིས། །རང་གི་དེ་ཉིད་རྫོགས་བྱས་ལ། །ཡི་གེའི་གྲངས་
འབུམ་བཟླས་བརྗོད་བྱ། །ཞེས་སོགས་བྱ་རྒྱུད་དང་མི་མཐུན་པའི་ཆོས་སྐད་
དང་། ལྷ་བསྐྱེད་ཚུལ་དང་། གཞན་ཡང་ཐེ་ཚོམ་ཟ་བ་ཅི་རིགས་སྣང་བས་
ལྷད་ཅིག་ཡོད་པ་ཡིན་ནམ། །འོན་ཏེ་རྒྱུད་སྡེ་གཞན་ཞིག་ཏུ་གཏོགས་པ་ཡིན་
བརྟག་པར་བྱའོ། །དུག་སེལ་མའི་གཟུངས་ནི། སྟོན་པ་མཉན་ཡོད་ན་
བཞུགས་པའི་ཚེ་དགེ་སློང་རྣམས་ལ། ང་སྔོན་བྱང་ཆུབ་སེམས་དཔར་ཡོད་
པའི་དུས་ན་རི་གངས་ཅན་ན། ཁྱེའུ་ཨེ་ན་ཡའི་པགས་པ་གྱོན་པ་སྦྲུལ་གྱིས་
བརྒྱན་པ་དུག་གི་མེ་ཏོག་ཟ་བ་ཞིག་ན་རེ། ང་ལ་དུག་སེལ་གྱི་རིག་སྔགས་
ཡོད་པས། དུག་ཐམས་ཅད་ང་ཡི་མིང་གིས་འཇིག་པར་འགྱུར་རོ་ཞེས་ཟེར་
ནས་དུག་སེལ་གྱི་རིག་སྔགས་སྨྲས་པ་དེའི་ཕན་ཡོན་དང་བཅས་པ་སྟོན་པས་
གསུངས་པའོ། །བཀླགས་པས་འགྲུབ་པ་སོར་མོ་ཅན་ཞེས་བྱ་བའི་རིག་པའི་
རྒྱལ་མོ་ནི། གཞན་ཞིག་གི་འཕྲོ་ལ་གསུངས་པ་སྟེ། དེ་ལྟར་ཆོས་ལ་དགེ་སློང་
རྣམས་རི་དྲི་རྒྱལ་ན་གནས་ཏེ། སྤྱན་རས་གཟིགས་ཀྱིས་གཟུངས་རྐྱང་བ་
སྨྲས་པའོ། །འདིའང་དོན་གྱིས་དུག་སེལ་མའི་རིག་སྔགས་སོ། །དབྱིག་ལྡན་
གྱི་གཟུངས་ནི། སྟོན་པ་དགའ་ལྡན་ན་ལ་བ་དཀར་པོ་ལྟ་བུའི་རྡོ་ལེབ་ལ་
བྱང་ཆུབ་སེམས་དཔའ་དུ་མ་དང་ཐབས་ཅིག་ཏུ་བཞུགས་པའི་ཚེ། བྱང་
179



སེམས་ལེགས་པར་གནས་ལ་གཟུངས་ཕན་ཡོན་དང་བཅས་པ་བཀའ་སྩལ་
པ་སྟེ། འདི་ཡང་གཟུངས་འདི་ནི་འདས་པ་དང་མ་བྱོན་པ་དང་ད་ལྟར་
གྱི་སངས་རྒྱས་བཅོམ་ལྡན་འདས་ཀྱི་ཡུམ་མོ་ཞེས་གསུངས་པའི་ཕྱིར་ལྷ་མོའི་
ཕྱོགས་སུ་མི་འགལ་ལོ། །ཆོས་ཐམས་ཅད་ཀྱི་ཡུམ་ཞེས་བྱ་བའི་གཟུངས་ནི།
སྟོན་པ་མཉན་ཡོད་ན་བཞུགས་པའི་ཚེ་ཀུན་དགའ་བོ་ལ་གཟུངས་ཕན་ཡོན་
དང་བཅས་པ་བཀའ་སྩལ་པའོ། །གཙུག་གི་ནོར་བུའི་གཟུངས་ནི། ཕྱག་
འཚལ་སྔོན་དུ་སོང་ནས། བརྒྱ་བྱིན་ལྷ་མ་ཡིན་ལས་ཕམ་ནས་སྟོན་པའི་དྲུང་
དུ་ཞུས་པས། སངས་རྒྱས་འཇིག་རྟེན་དབང་ཕྱུག་འོད་ལས་ཐོས་པ་གཙུག་
གི་ནོར་བུ་ཞེས་བྱ་བའི་རིག་སྔགས་ཀྱི་རྒྱལ་མོ་གསུངས་པའོ། །རཏྣ་ཀཱིརྟིས་
བྱས་ཟེར་བའི་གཟུངས་ཐམས་ཅད་ཀྱི་སྒྲུབ་ཐབས་ལས་འདི་གཙུག་ཏོར་དུ་
བྱས། སྔགས་ཀྱི་མཚན་ཉིད་དང་བསྟུན་ན། མཐུན་པར་སྣང་ཡང་། གཙུག་
ཏོར་གྱི་མིང་མ་བྱུང་ངོ༌། །ཡི་གེ་དྲུག་པའི་རིག་སྔགས་ཀྱི་རྒྱལ་མོ་ནི། སྟོན་པ་
མཉན་ཡོད་ན་བཞུགས་པའི་ཚེ་ཀུན་དགའ་པོ་ལ་ཡི་གེ་དྲུག་པའི་རིག་སྔགས་
ཕན་ཡོན་དང་བཅས་པ་གསུངས་པའོ། །དཀོན་མཆོག་འབྱུང་གནས་ཡུམ་
ཡིན་པར་ཕྱག་རྡོར་དབང་བསྐུར་བའི་རྒྱུད་དང་། ལྷ་མོ་བརྒྱད་ཀྱི་གཟུངས་
ལས་བཤད་མོད་ཀྱི། མདོ་རང་ན་སྔགས་དང་སྔགས་ཀྱི་ཆོ་ག་གང་ཡང་མི་
སྣང་བས་འདིར་རྒྱུད་དུ་མ་བཀོད་དོ། །སྔོན་གྱི་རྒྱུད་འབུམ་རྣམས་སུ་བྲིས་
པའི་ཤེས་རབ་ཀྱི་ཕ་རོལ་ཏུ་ཕྱིན་པ་སྟོང་ཕྲག་བརྒྱ་པ། སྟོང་ཕྲག་ཉི་ཤུ་ལྔ་པ།
བརྒྱད་སྟོང་པ་རྣམས་ཀྱི་གཟུངས། ཕར་ཕྱིན་དྲུག་གི་སྙིང་པོ། ཕར་ཕྱིན་དྲུག་
གཟུང་བར་འགྱུར་བ། ཕར་ཕྱིན་བཅུ་ཐོབ་པར་འགྱུར་བ། ཚད་མེད་བཞི་
ཐོབ་པར་འགྱུར་བ། ཤེར་ཕྱིན་སྟོང་ཕྲག་བརྒྱ་པ་གཟུང་བར་འགྱུར་བ། ཕལ་
180



པོ་ཆེ་གཟུང་བར་འགྱུར་བ། སྡོང་པོ་བཀོད་པའི་སྙིང་པོ་ཏིང་ངེ་འཛིན་རྒྱལ་
པོ་གཟུང་བར་འགྱུར་བ། སོ་སོར་འབྲང་མ་ཆེན་མོ་གཟུང་བར་འགྱུར་བ།
ལང་ཀར་གཤེགས་པའི་མདོ་ཐམས་ཅད་བཀླག་པར་འགྱུར་བའི་གཟུངས་་་་
རྣམས་གཞན་ནས་ཕྱུང་བར་འདུག་པས་ཕྱུང་ས་དེ་ཡི་སྐབས་བརྟགས་ལ་་་་་་
གང་གི་ཕྱོགས་སུ་གཏོགས་པ་ཤེས་པར་བྱའོ། །ཡུམ་གྱི་སྐབས་འདི་རྣམས་
གཙོ་ཆེ་བ་ཉེ་བར་བཟུང་ནས་ཕྱོགས་མཐུན་པ་རྣམས་བསྡེབས་པ་སྟེ། ཁྲོ་མོ་
དང་ཕོ་ཉ་མོའང་ཅི་རིགས་པ་ཡོད་པར་ཤེས་པར་བྱའོ། །བཞི་པ་ནི། དེ་
བཞིན་གཤེགས་པ་ཐམས་ཅད་ཀྱི་གཙུག་ཏོར་ནས་བྱུང་བའི་གདུགས་དཀར་
པོ་ཅན་གཞན་གྱིས་མི་ ཐུབ་མ་ ཕྱིར་བཟློག་པ་ཆེན་མོ་ཞེས་བྱ་བའི་རིག་་་་
སྔགས་ནི། བཅོམ་ལྡན་འདས་ཆོས་བཟང་ལྷའི་མདུན་སར་བཞུགས་ནས་
གཙུག་ཏོར་རྣམ་པར་ལྟ་བ་ཞེས་བྱ་བའི་ཏིང་ངེ་འཛིན་ལ་བཞུགས་པས།
དབུའི་གཙུག་ཏོར་ནས་གསང་སྔགས་ཀྱི་སྒྲ་བྱུང་བ་རྣམས་བཀའ་སྡུད་པ་་་་་
པོས་བསྡུས་པ་སྟེ། འདི་ལ་སྔགས་ཚན་པ་བཞི་གསང་སྔགས་དང་། རིག་
སྔགས་དང༌། སྙིང་པོ་དང༌། ཉེ་བའི་སྙིང་པོ་སྟེ། དེ་བཞི་ལ་དཀྱིལ་འཁོར་གྱི་
འཁོར་ལོ་བཞིར་འགྲེལ་པས་བཤད་དོ། །གཙུག་ཏོར་གདུགས་དཀར་མཆོག་
ཏུ་གྲུབ་པའི་གཟུངས་ནི། དེ་དང་ཕལ་ཆེར་འདྲ་བ་ཞིག་གོ །གཙུག་ཏོར་
ནས་བྱུང་བའི་གདུགས་དཀར་པོ་ཅན་གཞན་གྱིས་མི་ཐུབ་པ་ཞེས་བྱ་བ་ནི།
གླེང་གཞི་མེད་པ་གཞན་གོང་མ་དང་འདྲ་བ་སྟེ། འདི་ལ་གཙུག་ཏོར་དཀར་
ཆུང་ངམ་མི་ཡུལ་མ་ཞེས་གྲགས་སོ། །གཙུག་ཏོར་ནས་བྱུང་བའི་གདུགས་
དཀར་པོ་ཅན་གཞན་གྱིས་མི་ཐུབ་པ་ཞེས་བྱ་བ་ནི། གླེང་གཞི་ཡོད་པ་གཞན་
ཕལ་ཆེར་གོང་དང་འདྲ་བ་ནི། ལྷ་ཡུལ་མ་ཆུང་བ་ཞེས་གྲགས་སོ། །དེ་བཞིན་
181 .



གཤེགས་པ་ཐམས་ཅད་ཀྱི་གཙུག་ཏོར་རྣམ་པར་རྒྱལ་བ་ཅན་ཞེས་བྱ་བའི་་་་
གཟུངས་རྟོག་པ་དང་བཅས་པ་ནི། སངས་རྒྱས་ཚེ་དཔག་མེད་བདེ་བ་ཅན་
གྱི་ཆོས་ཡང་དག་པར་སྡུད་པའི་ཕུག་ཁང་བཟང་མཆོག་ན་བཞུགས་ཏེ་སྤྱན་
རས་གཟིགས་ལ་བསྐུལ་བས་སྤྱན་རས་གཟིགས་ཀྱིས་གཟུངས་བཤད་པར་་་་
གསོལ་བ་བཏབ་པས། ཀུན་ཏུ་གཟིགས་པའི་དཔལ་ཞེས་བྱ་བའི་ཏིང་ངེ་
འཛིན་ལ་བཞུགས་ནས་གཟུངས་དང་དེའི་ཕན་ཡོན་ཆོ་ག་ཞིབ་མོ་དང་་་
བཅས་པ་གསུངས་པའོ། །འདི་ལ་ལྷ་དགུ་གསལ་གདབ་པར་གསུངས་སོ། །
ངན་འགྲོ་ཐམས་ཅད་ཡོངས་སུ་སྦྱོང་བའི་གཙུག་ཏོར་རྣམ་པར་རྒྱལ་བ་ནི།
གཞན་ཞིག་གི་འཕྲོ་ལ་གསུངས་པས། དེ་ནས་ལྷའི་བུ་ཤིན་ཏུ་བརྟན་པ་ཞེས་
བྱ་བ་སུམ་ཅུ་རྩ་གསུམ་པའི་ལྷ་ཞིག་ལ་ཁྱོད་ཞག་བདུན་ནས་ཤི་སྟེ་འགྲོ་བ་་་
བདུན་མྱོང་ནས་དམྱལ་བར་སྐྱེའོ་ཞེས་པའི་སྒྲ་ཐོས་པས་འཇིགས་ཏེ། བརྒྱ་
བྱིན་ལ་ཞུས། དེ་བཅོམ་ལྡན་འདས་ལ་ཞུས་པས། བཅོམ་ལྡན་འདས་ཀྱིས་
དབུའི་གཙུག་ཏོར་ནས་འོད་ཟེར་བཀྱེ་ཞིང་གཟུངས་སྔགས་ཕན་ཡོན་དང་་་་
བཅས་པ་དང་། དེའི་ཆོ་ག་ཞིབ་མོ་གསུངས་པ་དེ་བརྒྱ་བྱིན་གྱིས་ལྷའི་བུ་ལ་
ཕོག་པས་སྡིག་པ་དག་ནས་ཆེད་བརྗོད་བྱས་པའོ། །གཙུག་ཏོར་རྣམ་པར་
རྒྱལ་བའི་གཟུངས་རྟོག་པ་དང་བཅས་པ་འཆི་བདག་གི་དབྱུག་པ་འཛིན་པ་
ནི། ཚེ་དཔག་མེད་ཆོས་ཡང་དག་པར་སྡུད་པའི་ཕུག་ན་བཞུགས་ཏེ་སྤྱན་
རས་གཟིགས་ལ་གསོལ་བ་འདེབས་པར་བསྐུལ་བས། དེས་གཟུངས་བཤད་
པར་གསོལ་བ་བཏབ་པ་དང་། ཚེ་དཔག་མེད་ཀྱིས་ཀུན་ཏུ་གཟིགས་པའི་
དཔལ་ཞེས་བྱ་བའི་ཏིང་ངེ་འཛིན་ལ་བཞུགས་ནས། གཟུངས་དང་དེའི་ཆོ་
ག་ཞིབ་མོ་ཕན་ཡོན་དང་བཅས་པ་གསུངས་ཏེ། འདི་ལའང་ལྷ་དགུ་གསལ་
182



བར་ཡོད་དོ། །གཙུག་ཏོར་རྣམ་པར་རྒྱལ་བའི་གཟུངས་རྟོག་པ་དང་བཅས་
པ་ཆུང་བ་ཞེས་བྱ་བ་ནི། གླེང་གཞི་སྔ་མ་དང་འདྲ་བ་ལས་གཟུངས་དང་དེ་
མཆོད་རྟེན་གྱི་ནང་དུ་གཞུག་ཚུལ་ཙམ་ཞིག་གསུངས་ཏེ། དེ་ཐམས་ཅད་ཀྱི་
གཟུངས་ལ་ཨོ་གསུམ་གསུམ་ཡོད་དོ། །གཙུག་ཏོར་རྣམ་པར་རྒྱལ་མའི་
གཟུངས་ཞེས་བྱ་བའི་རྟོག་པ་རབ་བྱེད་དང་པོ་ནི། གླེང་གཞི་སྔ་མ་དང་འདྲ་
བ་ལས་གཟུངས་ཨོ་དགུ་མ། ལྷ་སུམ་ཅུ་རྩ་གསུམ་གྱི་དཀྱིལ་འཁོར་གྱི་ཆོ་ག་
ཕན་ཡོན་དང་བཅས་པ་གསུངས་སོ། །ཀུན་ནས་སྒོར་འཇུག་པའི་འོད་ཟེར་
གཙུག་ཏོར་དྲི་མ་མེད་པར་སྣང་བ་དེ་བཞིན་གཤེགས་པ་ཐམས་ཅད་ཀྱི་སྙིང་
པོ་དང་དམ་ཚིག་ལ་རྣམ་པར་ལྟ་བ་ཞེས་བྱ་བའི་གཟུངས་ནི། འགྲེལ་པར།
དགའ་ལྡན་དུ་བྱང་ཆུབ་སེམས་དཔའ་སྒྲིབ་པ་རྣམ་སེལ་གྱིས་རྒྱུད་གསུངས་
མ་ཐག་པ་དེ་ནས། སྟོན་པ་དགའ་ལྡན་དུ་བྱང་སེམས་དང་ལྷའི་འཁོར་ལ་
ཆོས་སྟོན་པ་ན། ལྷའི་བུ་ནོར་བུའི་སྙིང་པོ་དྲི་མ་མེད་པ་ཞེས་བྱ་བ་ཞིག་ལ།
གནོད་སྦྱིན་སྐར་མདའ་གདོང་གིས་ཁྱོད་ཞག་བདུན་ནས་ཤི་སྟེ་ངན་འགྲོའི་
སྡུག་ བསྔལ་མྱོང་བར་འགྱུར་བས་ ཐབས་ སོམ་ཞིག་ཅེས་བསྐུལ་བ་དང༌།
དེས་བརྒྱ་བྱིན་ལ་ཞུས་པས། བརྒྱ་བྱིན་གྱིས་དགའ་ལྡན་དུ་ཁྲིད་དེ། སྟོན་པ་
ལ་ཞུས་པས། དེའི་སྡུག་བསྔལ་གྱི་ཁྱད་པར་གསུངས་པས་འཇིགས་ཏེ། ལྷ་
ཐམས་ཅད་ཀྱིས་བསྐྱབ་པར་ཞུས་པས། གཙུག་ཏོར་ནས་འོད་ཟེར་བྱུང་ཞིང་
གཟུངས་སྔགས་དང་། མཆོད་རྟེན་བྱེད་ཚུལ་གཟུངས་སྔགས་ཆུང་བ་དང་
བཅས་པ་གསུངས་པ་བཞིན། ། དེས་བྱས་པས་སྡིག་པ་དག་ནས། སྟོན་
པས་དེའི་སྐྱེས་རབས་དང་གཟུངས་ཀྱི་སྒྲུབ་ཐབས་ཕན་ཡོན་དང་བཅས་པ་
གསུངས་པའོ། །འདི་ལ་གཞུང་ནས་མཆོད་རྟེན་བརྒྱ་རྩ་བརྒྱད་དང༌། ལྔ་
183



གདབ་པའི་སྤོས་ཆུའི་དཀྱིལ་འཁོར་གཉིས་གསུངས་ལ། འགྲེལ་པས་དེའི་
སྟེང་དུ་དཀྱིལ་འཁོར་རིགས་སོ་སོ་བའི་གསུམ། རིགས་བསྡུས་ཀྱི་ལྔ་སྟེ་
བརྒྱད་གསུངས་སོ། །ཤེས་པ་ཐམས་ཅད་མཐར་ཕྱིན་པར་གྲུབ་པའི་མཆོད་
རྟེན་ཞེས་བྱ་བའི་གཟུངས་ནི། བཅོམ་ལྡན་འདས་རིན་ཆེན་སྣ་ལྔ་ལས་
གྲུབ་པའི་རི་རབ་མཆོད་རྟེན་གྱི་རང་བཞིན་གྱི་སྟེང་ན་རིན་པོ་ཆེ་སྣ་ཚོགས་
ཀྱི་ཁང་པར་བྱང་ཆུབ་སེམས་དཔའ་ལྷའི་འཁོར་གྱིས་བསྐོར་ཏེ་བཞུགས་པ་
ལས། དབུའི་གཙུག་ཏོར་ནས་འོད་ཟེར་བཀྱེ་སྟེ་འཇིག་རྟེན་མཐའ་ཡས་སྣང་
བར་བྱས་ནས་སླར་འདུས་པས་མཆོད་རྟེན་དུ་གྱུར་པ་དང་། ལག་ན་རྡོ་རྗེ་
ལ་སོགས་པས་གཟུངས་བཤད་པར་གསོལ་བ་བཏབ་པས། བཅོམ་ལྡན་
འདས་ཀྱིས་མཆོད་པར་བྱ་བའི་ཆོ་ག་རྒྱས་པར་གསུངས་ཏེ། འདི་རྒྱུད་ཡང་
དག་ཡིན་མིན་ཐེ་ཚོམ་ཟ་བ་གཅིག་སྣང༌། དངོས་སུ་གཙུག་ཏོར་གྱི་མིང་
མེད་ཀྱང་གཙུག་ཏོར་དྲི་མེད་ཀྱི་ཚ་ཚ་གདབ་པའི་ལག་ལེན་དུ་འདུག་ཅིང་།
མཇུག་ཏུ་བི་མ་ལ་ཨུཏྟི ་ཥའི་གཟུངས་རྫོགས་སོ་ཞེས་བྱ་བ་བྱུང་བས་གཙུག་་་
ཏོར་དང་ཕྱོགས་གཅིག་བྱས་སོ། །མཆོད་རྟེན་གཅིག་བཏབ་ན་བྱེ་བ་བཏབ་
པར་འགྱུར་བའི་སྔགས་དང་ཆོ་ག་ནི། རྣམ་པར་སྣང་མཛད་འོད་ཀྱི་རྒྱལ་
པོའི་གཟུངས་ལ་སོགས་པ་ནས་གང་མཁོ་བ་བོད་ཀྱིས་བཏུས་པ་ཡིན་པས་་་་
རྒྱུད་ཀྱི་གྲངས་སུ་མི་བགྲང་ངོ༌། །སྙིང་རྗེའི་མཆོག་གི་གཟུངས་ནི། རྒྱུད་
གཞན་ཞིག་གི་འཕྲོ་ལ་གསུངས་པས། དེ་ནས་ཞེས་སྨོས་ཀྱི་གླེང་གཞི་མེད།
གཟུངས་སྔགས་ཕན་ཡོན་ཉམས་སུ་ལེན་པའི་རྣལ་འབྱོར་དང་བཅས་པ་
གསུངས་སོ། །འདི་གཙུག་ཏོར་ཡིན་ཏེ། དེ་ཉིད་ལས། བཅོམ་ལྡན་འདས་
ཀྱིས་གཟུངས་རྡོ་རྗེ་ཆེན་པོའི་མཆོག་ཅེས་བྱ་བ་བཅོམ་ལྡན་འདས་ཀྱི་གཙུག་
184



ཏོར་ནས་བྱུང་བ་འདི། ཞེས་གསུངས་པའི་ཕྱིར་རོ། །ལྔ་པ་ནི། ཁྲོ་བོ་རྣམ་
པར་རྒྱལ་བའི་རྟོག་པ་གསང་བའི་རྒྱུད་ནི། སྟོན་པ་གནས་གཙང་མའི་
གཞལ་མེད་ཁང་ན་བཞུགས་ཏེ། མེ་ཏོག་རབ་ཏུ་འབྱེད་པ་ཞེས་བྱ་བའི་ཏིང་
ངེ་འཛིན་ལ་ཞུགས་ནས། མཛོད་སྤུ་ནས་འོད་ཟེར་བྱུང་སྟེ། ལྷོ་ཕྱོགས་ཀྱི་
འཇིག་རྟེན་གྱི་ཁམས་མེ་ཏོག་ཅན་ན། སངས་རྒྱས་མེ་ཏོག་ཀུན་ཏུ་རྒྱས་པའི་
དབང་པོ་དང་། འཇམ་དཔལ་བཞུགས་པའི་ཐད་དུ་ཕྱིན་པ་དང་། འཇམ་
དཔལ་གྱིས་སྟོན་པ་ལ་འདིའི་རྒྱུ་ཅི་ཞུས་པ་དང༌། ཤཱཀ་ཐུབ་ཀྱི་ཆོ་འཕྲུལ་ཏེ་
ཁྱོད་བསྐུལ་བའོ་གསུངས་ནས། འགྲོ་བར་ཞུས་ཏེ་ཐུབ་པའི་སྤྱན་སྔར་ཕྱིན་
པ་དང་། ཐུབ་པས་རང་གི་གསང་སྔགས་ཀྱི་སྤྱོད་པ་རྗེས་སུ་དྲན་པར་གྱིས་
ཤིག་ཅེས་བཀའ་སྩལ་པས། འཇམ་དཔལ་གྱིས་ཐམས་ཅད་ཟིལ་གྱིས་གནོན་
པའི་ཏིང་ངེ་འཛིན་ལ་སྙོམས་པར་ཞུགས་ཏེ། ཁྲོ་བོ་གཤིན་རྗེ་གཤེད་ཕྱུང་
ནས་མ་རུངས་པ་ཐམས་ཅད་བཏུལ་ཏེ། སླར་ལོག་ནས་ཞུས་པ། བཅོམ་ལྡན་
འདས་ཁྲོ་བོའི་རྒྱུད་ཆེན་པོ་འཆད་པར་འཚལ་ན་བྱིན་གྱིས་བརླབ་ཏུ་གསོལ་
ཞེས་ཞུས་ནས། ཁྲོ་བོ་རྣམ་པར་རྒྱལ་བའི་སྐུར་གྱུར་པ་སྟེ། ཁྲོ་བོ་རྣམ་པར་
རྒྱལ་བའི་རྒྱུད་སྟོང་ཕྲག་བཅུ་གཉིས་པ་ཞེས་བྱ་བའི་རྩ་བའི་ཆོ་ག་རྒྱས་པ་་་་
དང༌། ཆོ་ག་རྒྱས་པ་ཕྱི་མ་དང་། ཆོ་ག་རྒྱས་པའི་ཕྱི་མའི་ཡང་ཕྱི་མ་དང་། ཆོ་
ག་རྒྱས་པའི་ཕྱི་མའི་ཕྱི་མའི་བྱེ་བྲག་དང་། ཆོ་ག་རྒྱས་པའི་ཕྱི་མའི་ཕྱི་མའི་
གསང་བའི་ཆོ་ག་དང་ལྔ་བཤད་པ་ནི་རྩ་བའི་རྒྱུད་ལྟ་བུ་ཡིན་ལ། དེ་ནས་
བཀའ་སྡུད་པ་པོ་རྣམས་ཀྱིས་དེ་ལས་བསྡུས་པ་ཤོ་ལོ་ཀ་སུམ་སྟོང་པ་ཞིག་དྲ་
ཏི་ཝ་ན་ཙནྡྲ་ལ་སོགས་པས་བཀའ་བསྡུ་བ་མཛད་ལ། དེ་ལས་ཀྱང་བསྡུས་པ་
ཤོ་ལོ་ཀ་སྟོང་པ་ལེའུ་ཉེར་གཅིག་པ་འདི་སྟེ།། དེ་ནས་སྔར་ལས་བསྡུས་པ་
185



ཡིན་གླེང་གཞི་མེད་པར། དེ་ནས་འཇམ་དཔལ་དབྱངས་ཀྱི་ནི། །ཁྲོ་བོ་འདི་
མིང་གཤིན་རྗེ་གཤེད། །ཅེས་སོགས་གསུངས་ཏེ། དང་པོར་རྒྱུད་འབྱུང་བ་
དང་ཆོ་འཕྲུལ་སྟོན་པ་རྒྱུད་འབྱུང་བའི་ལེའུ། དེ་ནས་གཉིས་པས་དཀྱིལ་
འཁོར་བྲི་ཞིང་དབང་བསྐུར་བ། ཡི་དྭགས་ཕལ་པོ་ཆེའི་དཀྱིལ་འཁོར་རིམ་
པར་ཕྱེ་བ། གསུམ་པས་དཀྱིལ་ཆོག་ལ་དགོས་པའི་སྔགས་སྟོན་པ་སྔགས་ཀྱི་
རིམ་པར་ཕྱེ་བ། བཞི་པས་ཕྱག་རྒྱ་དང་བེ་ཅོན་དགུ་བཀོད་པའི་ཕྱག་རྒྱའི་
དཀྱིལ་འཁོར་བྲི་བ་དང་མཆོད་པ་སྟོན་པ་ཕྱག་རྒྱའི་དཀྱིལ་འཁོར་གསང་་་་་་
བའི་མཆོད་པའི་རིམ་པར་ཕྱེ་བ་དང་། ལྔ་པས་དཀྱིལ་དུ་རོ་མགོ་མེད་ཀྱི་
སྟེང་དུ་བེ་ཅོན་བཞག་པའི་དཀྱིལ་འཁོར་བྲི་ཞིང་དེའི་སྔགས་དང་ལས་་་
ཚོགས་སྟོན་པ་བེ་ཅོན་གྱི་ཕྱག་རྒྱའི་ཆོ་ག་ཞིབ་མོའི་ རིམ་པར་ཕྱེ་བ་དང་།
དྲུག་པས་སྙིང་སྟོབས་རབ་འབྲིང་ཐ་གསུམ་གྱི་རོ་ལངས་ཀྱི་དཀྱིལ་འཁོར་་་་་་
སྒྲུབ་པ་དང་། དེའི་ལས་སྒྲུབ་པ་སྟོན་པ་རོ་ལངས་མའི་ཆོ་ག་ཞིབ་མོ་རིམ་
པར་ཕྱེ་བ་དང༌། བདུན་པས་སྐབས་ཕྱེ་སྟེ་བསྙེན་པའི་གྲངས་ཆོ་ག་བཤམ་པ།
སྐུ་གསུམ་དང་བཟླས་བརྗོད་ཀྱི་མཚན་ཉིད། བརྟུལ་ཞུགས་དང་བརྟུལ་
ཞུགས་སྤྱད་ཟིན་པའི་སྒྲུབ་པ་ལ་འཇུག་པ་སྟོན་པ། བརྟུལ་ཞུགས་རིམ་པར་
ཕྱེ་བ་དང་། དེ་ནས་རྩ་བའི་རྟོག་པར་གཏོགས་པའི་ལེའུ་ལ། བརྒྱད་པས་
སྔོན་དུ་བསྙེན་པ་དང་བརྟུལ་ཞུགས་མ་སྤྱད་པས་བཟླས་བརྗོད་དང་མཆོད་
པ་འབའ་ཞིག་གིས་དངོས་གྲུབ་འབྲིང་དང་ཐ་མ་འགྲུབ་པ་དང་། དེ་གཉིས་
སྤྱད་པས་དངོས་གྲུབ་རབ་བཅས་ལྔ་འགྲུབ་པར་སྟོན་པ་གཤིན་རྗེ་གཤེད་ཀྱི་
རྩ་བའི་ཆོ་ག་ཞིབ་མོ་རིམ་པར་ཕྱེ་བ་དང༌། དགུ་པ་རྟོག་པ་ཕྱི་མ་ནི་སྐབས་
དབྱེ་བ་སྔོན་དུ་བསྙེན་པའི་ཆོ་ག མཆོད་པ་སྔར་བྱས་པའི་ལས། དམ་ཚིག་
186



སྔོན་དུ་སོང་བའི་ཞི་སོགས་ཀྱི་ལས་དཔལ་སྒྲུབ་པ་དང་ལྔ་སྟོན་པ་འཇམ་
དཔལ་གྱི་ཁྲོ་བོའི་ཆོ་ག་ཞིབ་མོ་ཕྱི་མ་རིམ་པར་ཕྱེ་བ་དང་། ཕྱི་མའི་ཡང་ཕྱི་
མ། བཅུ་པས་གླེང་བསླང་བ། བསྙེན་པ། རས་རིས་སྒྲུབ་པ་ལ་འཇུག་པ།
གྲུབ་ནས་སྦྱིན་པ་བྱ་བ་དང་ལྔ་ སྟོན་པ་ ཕྱི་མའི་ཡང་ ཕྱི་མ་རིམ་པར་ཕྱེ་
བ་དང་། དུར་ཁྲོད་གནས་སུ་གཏོགས་པའི་དཀྱིལ་འཁོར་ལ། བཅུ་གཅིག་
པས་སྙིང་པོ། དཀྱིལ་ཆོག་སློབ་མ་གཞུག་པ། ལྷ་གཤེགས་སུ་གསོལ་བ། ཕྱག་
རྒྱ། སྔགས། མཆོད་ཆོག་རྣམས་སྟོན་པ་ཡིག་འབྲུ་གཅིག་པའི་རྒྱལ་པོའི་
དཀྱིལ་འཁོར་བཀོད་པའི་རིམ་པར་ཕྱེ་བ་དང་། བཅུ་གཉིས་པས་རས་རིས།
བཟླས་པའི་མཚན་ཉིད་སྔགས་སྟོན་པ་ཡི་གེ་གཅིག་པའི་རི་མོ་དང་། མཆོད་
པ་དང་བཟླས་པའི་ཆོ་ག་རིམ་པར་ཕྱེ་བ་དང་། བཅུ་གསུམ་པས་བརྟུལ་
ཞུགས་མ་ནུས་ན་བསྙེན་པ་བྱས་ཏེ་སྒྲུབ་པ་སྤྱིར་བསྟན་པས་དངོས་གྲུབ་རབ་
འབྲིང་གཉིས་མི་འདོད་ན་ཐ་མ་སྒྲུབ་ཐབས་སྟོན་པ། ཡིག་འབྲུ་གཅིག་པའི་
བརྟུལ་ཞུགས་རིམ་པར་ཕྱེ་བ་དང་། བཅུ་བཞི་པས་སྐབས་ཕྱེ་སྟེ། རྩ་བའི་
རྟོག་པའི་དངོས་གྲུབ་དང་ལས་ཐམས་ཅད་བསྡུས་ནས་སྦྱོར་ཐབས་སྟོན་པ་
རྩ་བའི་ཆོ་ག་ཞིབ་མོ་བསྡུས་པའི་རིམ་པར་ཕྱེ་བ་དང་། བཅོ་ལྔ་པས་
མཚམས་སྦྱོར། སྔགས་དེའི་མཐུ། བསྙེན་སྒྲུབ། ལས་སྦྱོར་སྟོན་པ་གཤིན་རྗེ་
གཤེད་ཞལ་དྲུག་ཧཱུྃ་ཞེས་བྱ་བ་ལས་བྱུང་བའི་ཆོ་ག་ཞིབ་མོ་རིམ་པར་ཕྱེ་བ་སྟེ།
དུར་ཁྲོད་གནས་ཀྱི་དཀྱིལ་འཁོར་དུ་གཏོགས་པ་རྣམས་འདི་ཡན་ཆད་ཀྱིས་
རྫོགས་སོ། །
བཅུ་དྲུག་པ་དོན་གྲུབ་ཀྱི་རྟོག་པ་ལ། སྐབས་དབྱེ་བ་དཀྱིལ་ཆོག
དཀྱིལ་འཁོར་གྱི་ལས། ལྷ། ལྷ་སྤྱན་དྲང་ཞིང་སློབ་མ་འཇུག་པར་སྟོན་པ། ཁྲོ་
187



རྒྱལ་གཤིན་རྗེ་གཤེད་རིམ་པར་ཕྱེ་བ་དང༌། ་བཅུ་བདུན་པས་རས་རིས།
བསྙེན་སྒྲུབ། སྔགས། བཟླས་པའི་མཚན་ཉིད། སྒྲུབ་པ། གྲུབ་ནས་ལས་སྒྲུབ།
མ་གྲུབ་པའི་ལས་བྱ་བ། རྟོག་པ་ཕྱི་མ། ཕྱི་མའི་ཡང་ཕྱི་མ། ཕྱག་རྒྱའི་
མཚན་ཉིད་རྣམས་སྟོན་པ་རྟོག་པ་ཕྱི་མའི་ཡང་ཕྱི་མ་གསང་བ་བཅུ་བདུན་
པ་གསལ་ཤིང་གི་རྒྱུད་འདི་སྔར་གྱི་ཕྱི་མའི་ཡང་ཕྱི་མ་ཞེས་བཤད་པ་དེའི་མ་
ཚང་བ་ཁ་སྐོང་ཡིན་ནོ། །བཅོ་བརྒྱད་པས་སྔགས་དང༌། གླེང་བསླང་བ། ཞུ་
བ། ལན། བསམ་གཏན། དཀྱིལ་འཁོར། མཆོད་པ། ས་བོན། སྔགས་སྤེལ་བ།
མཇུག་སྡུད་རྣམས་སྟོན་པ་རྟོག་པའི་ཕྱི་མའི་ཡང་ཕྱི་མ་གསང་པའི་ལེའུ་སྟེ་་་
གསང་བའི་རྟོག་པ་དང་པོའོ། །གསང་པའི་རྟོག་པ་གཉིས་པས་ས་བོན་
བཀོད་ནས་སྦྱར་བའི་གོ་རིམ། མི་ཤེས་པའི་ཉེས་དམིགས། སྤྱིའི་ས་བོན་
དགོད་རིམ། ཚམ་ངམ། འཁོར་ལོའི་ཕན་ཡོན་རྣམས་བསྟན་ནོ། །གསང་
རྟོག་གསུམ་པས་གླེང་བསླང་བ། སྔགས་ཀྱི་མཚན་ཉིད། བསྙེན་པ། བསྙེན་
པ་སྔོན་དུ་སོང་ནས་བྱ་བའི་ལས་སྦྱོར་རྣམས་བསྟན་ནོ། །གསང་རྟོག་བཞི་
པས་སྐབས་དབྱེ་བ། ས་བོན་བཀོད་ནས་སྔགས་འབྱུང་བ། འཁོར་ལོ་ལ་
སྔགས་དགོད་ཚུལ། ཁྲོ་བོའི་སྦྱོར་བ་བསྟན་པ། ལས་སྒྲུབ་པ་ཕན་ཡོན་དང་
བཅས་པ་རྣམས་བསྟན་ནོ། །གསང་རྟོག་ལྔ་པས་སྔགས་ཀྱི་སྤེལ་ཚིག་ཚམ་
ངམ་དང་བཅས་པ་བསྟན་ཏེ། འདིའི་ཚམ་ངམ་འདི་རྣམས་ཀུན་སྤྱོད་
དང་ཆ་མཐུན་པར་འདུག་གོ །རྒྱུད་འདིའི་འགྲེལ་པ་སློབ་དཔོན་ལྷ་སྦས་
ཀྱིས་མཛད་ཟེར་བ་དེ་ནས་རྫོགས་རིམ་དང་དབང་བདུན་བསྐུར་བའི་རྣམ་
གཞག་བཤད་མོད་ཀྱི་རྒྱུད་ཀྱི་དོན་དང་མ་འབྲེལ་ལོ། །འདིར་འགྲེལ་པ་ལས།
རྒྱུད་ནི་ཀྲི་ཡའི་ནང་དུ་གཏོགས་སོ། །རིགས་ནི་དེ་བཞིན་གཤེགས་པའི་
།
188



**
རིགས་སུ་གཏོགས་སོ་ཞེས་བྱ་བའི་རྒྱུད་དུ་གསུངས་ཤིང་། ་ཇོ་བོ་རྗེས་ཀྱང་
འཇམ་དཔལ་གསང་བའི་རྒྱུད་ཅེས་བྱ་བའི་རྒྱུད་དུ་གསུངས་སོ། །བླ་མ་དག་
སྤྱོད་པའི་རྒྱུད་དུ་འཆད་དེ། ཡིད་ཀྱིས་པདྨའི་གདན་ལ་འདུག བདག་ཉིད་
དེ་ཡི་སྟེང་དུ་ཡང་། །ས་བོན་ཧཱུྃ་ལས་གྱུར་པའི་སྐུ། །བསྒོམ་པར་བྱ་སྟེ་
བསྒོམས་ནས་ཀྱང་། །བདག་གི་སྤྱི་བོར་ཡི་གེ་ཨོ། །མིག་གཉིས་སུ་ནི་ཡི་གེ་
ཨས། །བསྲུང་བ་བྱས་ཏེ་དེ་ནས་ཡང་། །སྔགས་ནི་ཡི་གེ་བཅུ་བདུན་པོ། །
ཟློས་ཤིང་དེ་བཞིན་གཤེགས་དྲན་ནས། །རང་གི་ལུས་ལ་སྔར་བཀོད་པའི། །
སྙིང་པོ་སྙིང་གར་གཞག་པར་བྱ། །དེ་ནས་ཁྲོ་བོའི་མཚོག་མ་ཡིས། །བདག་གི་
མཚོག་མར་རེག་པར་བྱ། །ཁྲོ་བོའི་གཙོ་བོ་སྤྱི་གཙུག་ཀྱང་། །ཕྱིས་ནི་གཙུག་
ཏུ་གཞག་པར་བྱ། །དེ་ནས་ལུས་ལ་ཆོ་ག་ཡང་། །ལག་པས་ཆོ་ག་བཞིན་དུ་
བྱ། །དེ་ནས་བདག་གི་ལག་གཉིས་ལ། །བློ་དང་ལྡན་པས་མཚོན་ཆ་དགོད། །
རང་གི་དམ་ཚིག་ལྡན་པའི་རྒྱ། །མཁས་པས་ཆོ་ག་བཞིན་བཅིངས་ནས། །ཁྲོ་
བོ་གཙོ་བོའི་རོ་ལངས་མ། །བདག་གི་སྙིང་གར་གཞག་པར་བྱ། །ཞེས་ལྷ་
བསྐྱེད་ཆོག་ལ་སོགས་རྣམ་སྣང་མངོན་བྱང་དང་ཚུལ་འདྲ་བར་བཤད་ཅིང་།
ས་བོན་བཀོད་པའི་ཚུལ་བཞིན་དུ། །བདག་གི་ལུས་ལ་སྦྱར་བར་བྱ། །
གཟུགས་ནི་གཟུགས་ལ་བཞག་ནས་སུ། །ཞེས་སོགས་སྤྱོད་རྒྱུད་དང་ཚུལ་
མཚུངས་པར་གསུངས་པའི་ཕྱིར་སྤྱོད་རྒྱུད་དུའང་མི་འགལ་ལོ། །འདི་ལ་
དཀྱིལ་འཁོར་དྲུག་ཡོད་དེ། །འདི་ནི་བེ་ཅོན་མང་པོ་ཡིན། །ཤུ་ལ་ཅན་གྱི་ཤུ་
ལ་མང་། །མདུང་ཐུང་རྣམས་ཀྱིས་ཡོངས་བསྐོར་བ། །དེ་དག་མདུང་ཐུང་
མང་ཞེས་བྱ། །དེ་བཞིན་ཐོད་པ་མང་པོ་ཡིན། །མི་རོ་དང་ལྡན་མི་རོ་མང་། །
མི་རོ་མི་སྡུག་མགོ་མེད་པ། །ཡི་དྭགས་འབར་དང་སྲིན་པོར་ལྡན། །ཕྱོགས་
189



བཅུ་ཀུན་ནས་འཇིགས་པ་ཅན། །དེ་ནི་དུར་ཁྲོད་མང་ཞེས་བྱ། །གཤིན་རྗེ་
གཤེད་པོ་དཔའ་བོ་ཡི། །དཀྱིལ་འཁོར་རྣམ་པ་དྲུག་ཏུ་བཤད། །ཅེས་སོ། །རྡོ་
རྗེ་འཇིགས་བྱེད་ཀྱི་གཟུངས་ནི། གཞན་ཞིག་ལས་ཕྱུང་བ་ཡིན་ཏེ། གླེང་གཞི་
མེད་པ། གཟུངས་གཉིས། བསྲུང་བྱའི་ལས་བདུན་དང་ལྡན་པའོ། །བེ་ཅོན་
ཆེན་པོའི་གཟུངས་ནི། སྟོན་པ་བྱ་རྒོད་ཕུང་པོའི་རི་ན་བཞུགས་པའི་ཚེ་སྒྲ་
གཅན་འཛིན་དུར་ཁྲོད་བསིལ་བ་ཚལ་ན་འདུག་པ་ནད་གདོན་རྣམས་ཀྱིས་
གཙེས་ནས། སྟོན་པའི་སྤྱན་སྔར་མཆི་མ་བླགས་པ་དང་། སྟོན་པས་གཟུངས་
དང་དེའི་ཆོ་ག་ཕན་ཡོན་དང་བཅས་པ་གསུངས་པའོ། །གཞན་གྱིས་མི་ཐུབ་
པ་རིན་པོ་ཆེའི་ཕྲེང་བ་ནི། གླེང་གཞི་མེད། གཟུངས་རྐྱང་ཕན་ཡོན་དང་
བཅས་པའོ། །བར་དུ་གཅོད་པ་ཐམས་ཅད་རྣམ་པར་སྦྱང་བ་ཞེས་བྱ་བའི་
གཟུངས་ནི། སྟོན་པས་ལུས་འཕགས་རི་ལ་དབང་པོའི་བྲག་ཕུག་ན་བཞུགས་
པའི་ཚེ། བརྒྱ་བྱིན་ལ་འཆི་ལྟས་བྱུང་བས་འཇིགས་ཏེ། སྟོན་པ་ལ་ཞུས་པས།
སྟོན་པས་གཟུངས་གསུངས་པས་བརྒྱ་བྱིན་གྱིས་ཆེ་བརྗོད་དང་གཟུངས་སྨྲས་
པའོ། །ཐམས་ཅད་ལ་མི་འཇིགས་པ་རབ་ཏུ་སྦྱིན་པའི་གཟུངས་ནི། སྟོན་
པ་ཨ་མྲའི་ཚལ། ལུས་འཕགས་རིའི་དབང་པོའི་བྲག་ཕུག་ན་བཞུགས་པའི་
ཚེ། བརྒྱ་བྱིན་གྱིས་ལྷ་མ་ཡིན་གྱི་གནོད་པ་བཟློག་པའི་ཐབས་ཞུས་པས།
གཟུངས་ཆོ་ག་དང་བཅས་པ་གསུངས་པའོ། །དེ་རྣམས་གཟུངས་ཐམས་ཅད་
ཀྱི་ཆོ་ག་ཀུན་སྣང་གསལ་བ་ལས་ཁྲོ་བོའི་རིགས་སུ་བཤད་ཅིང་། སྔགས་དོན་
ལ་ཡང་ཁྲོ་བོའི་རིགས་སུ་སྣང་བས་རིགས་ཀྱི་ཁྲོ་བོའམ། ཕོ་ཉའི་རིགས་ཀྱི་ཁྲོ་
བོ་གང་རུང་དུ་ཤེས་པར་བྱའོ། །འགྲོ་ལྡིང་བའི་རིག་སྔགས་ནི། སྟོན་པ་
མཉན་ཡོད་ན་སྨྱུག་མའི་སྨྱུ་གུའི་འཁོར་ཁྱམས་ན་བཞུགས་པའི་ཚེ། ཀུན་
190



དགའ་བོ་ལ་གློག་བཞིའི་མིང་དང༌། དེ་ཁང་ལོགས་ལ་བྲིས་པའི་ཕན་ཡོན་
དང༌། འགྲོ་ལྡིང་བའི་རིག་སྔགས་གསུངས་སོ། །དེ་ནས་སྤྱན་རས་གཟིགས་
དང༌། ཕྱག་རྡོར་དང་། ཚངས་པ་དང༌། བརྒྱ་བྱིན་དང༌། རྒྱལ་པོ་བཞི་དང༌།
ཀླུའི་རྒྱལ་པོ་རྣམས་ཀྱིས་རིམ་པ་བཞིན་འགྲོ་ལྡིང་བའི་གསང་སྔགས་སྨྲས་་་་
པའོ། །འདི་འཕགས་པ་དྲ་བི་ཏའི་རིག་སྔགས་དང་གཉིས་འགྱུར་ཁྱད་མ་
གཏོགས་པ་གཅིག་གོ །འདི་འཇིག་རྟེན་གསུམ་སྣང་བ་ལག་ན་རྩེ་གསུམ་
ཐོགས་པ་ཞེས་བཤད་པས་ཁྲོ་བོར་གསལ་ཞིང་ཀུན་སྣང་གསལ་བ་ལས་ཀྱང་
ཁྲོ་བོར་བཤད་དོ། །འགྲོ་ལྡིང་བ་རྡོ་རྗེའི་རིགས་སུ་གསུངས་ཀྱང་འདི་ནི་དེ་
བཞིན་གཤེགས་པའི་རིགས་སུ་གསལ་ལོ། །སྐུལ་བྱེད་མའི་གཟུངས་ནི།
གཟུངས་རྐྱང་བ་ཞིག་སྟེ་གཞན་ཞིག་ནས་ཕྱུང་བ་འདྲའོ། །རྒྱལ་མཚན་རྩེ་
མོའི་དཔུང་རྒྱན་གྱི་གཟུངས་ནི། སྟོན་པ་སུམ་ཅུ་རྩ་གསུམ་གྱི་གནས་ལྭ་བ་
དཀར་པོ་ལྟ་བུའི་རྡོ་ལེབ་ལ་བཞུགས་པ་ན། བརྒྱ་བྱིན་ལྷ་མ་ཡིན་ལས་ཕམ་
ནས་སྟོན་པ་ལ་ཞུས་པས། སྟོན་པས་གཟུངས་ཕན་ཡོན་དང་བཅས་པ་
གསུངས་སོ། །དྲུག་པ་ནི། སྒོ་བཟང་པོའི་གཟུངས་ནི་སྟོན་པ་བྱང་ཆུབ་ཀྱི་
ཤིང་དྲུང་བྱང་ཆུབ་སྙིང་པོའི་མཆོད་རྟེན་ཆེན་པོ་ན་བཞུགས་པའི་ཚེ། ཕྱག་
རྡོར་གྱིས་དགྲ་དང་མི་མ་ཡིན་གྱིས་མི་ཚུགས་པའི་གསང་སྔགས་བཤད་པར་
གསོལ་བ་བཏབ་པས། སྟོན་པས་གཟུངས་ཕན་ཡོན་དང་བཅས་པ་གསུངས།
དེ་ནས་ཕྱག་རྡོར་དང་། བརྒྱ་བྱིན་དང་། རྒྱལ་ཆེན་བཞི་དང་ལྔས་རྩེན།
ལག་ན་རྡོ་རྗེ་དང༌། དབང་ཕྱུག་ཆེན་པོ་དང་། སྡེ་དཔོན་གཞོན་ནུ་དང་།
ལྷའི་བུ་ཟླ་འོད་དང༌། སྤྱན་རས་གཟིགས་དང་། བྱམས་པ་དང་། གནོད་
སྦྱིན་གྱི་སྡེ་དཔོན་ཁ་བ་ཅན་དང་། སྡེ་དཔོན་བདེ་བའི་རི་གནས་དང༌། ལྷ་
191



མོ་རྡོ་རྗེ་ལུ་གུ་རྒྱུད་དང་། རྡོ་རྗེའི་སྡེ་དང་། རྡོ་རྗེ་ཕོ་ཉ་མོ་རྣམས་ཀྱིས་རིག་
སྔགས་སྨྲས་པ་ལ་སྟོན་པས་ལེགས་སོ་གནང་བའོ། །འདི་ཁྲོ་བོའམ་ཕོ་ཉའི་
རིགས་སུ་གཏོགས་པར་སྟོན་པས་གསུངས་པའི་སྔགས་དོན་ལ་གསལ་ཞིང་།
ལྷ་ཕོ་མོ་གཉི་ག་ཅི་རིགས་པར་ཡོད་པ་སྔགས་དོན་ལ་གསལ་ལོ། །བུ་མང་པོ་
སྟོན་པའི་གཟུངས་ནི། སྟོན་པ་མཉན་ཡོད་ན་བཞུགས་པའི་ཚེ། རྒྱལ་པོ་
གསལ་རྒྱལ་དང་མགོན་མེད་ཟས་སྦྱིན་འཐབ་རྩོད་དུ་གྱུར་ཏེ། ཁྱིམ་བདག་
གིས་སྟོན་པས་གཟུངས་ཕན་ཡོན་དང་བཅས་པ་བཀའ་སྩལ་པ་སྟེ། འདི་ཁྲོ་
བོའམ་ཕོ་ཉ་ཡིན་པར་སྔགས་དོན་ལས་ཤེས་ཤིང་། འཐབ་རྩོད་ལས་རྒྱལ་
བར་བྱེད་པ་ཡིན་པས་ཕོ་ཉར་གསལ་ལོ། །རོ་ལངས་བདུན་པའི་གཟུངས་ནི།
སྟོན་པ་བྱ་རྒོད་ཕུང་པོའི་རི་ལ་བཞུགས་པའི་ཚེ། ཀུན་ཏུ་རྒྱུས་སྟོན་པ་ལ་
གནོད་པར་བྱ་བའི་ཕྱིར་རོ་ལངས་བདུན་བཏང་བས། སྟོན་པ་ལ་གནོད་མ་
ནུས་ཏེ་ཀུན་དགའ་བོའི་ལུས་ལ་རེག་པས། ཀུན་དགའ་བོ་ཤི་ལ་ཐུག་སྟེ།
ངའི་གནས་སྐབས་འདི་སྟོན་པས་མ་དགོངས་སོ་སྙམ་པ་དང་། མཆོག་ཟུང་
གཅིག་གིས་ཁྲི་ལ་བཏེག་ནས་སྟོན་པའི་སྤྱན་སྔར་བསྐྱལ་བ་དང་། སྟོན་པས་
རོ་ལངས་ཀྱིས་རེག་པས་དེ་ལྟར་གྱུར་ཏེ་དེ་བཞིན་གཤེགས་པའི་མཐུས་མ་ཤི་
བ་ཡིན་ནོ་ཞེས་གསུངས་ནས། གཟུངས་བདུན་ཆོ་ག་དང་བཅས་པ་གསུངས་
པའོ། །མཚན་མོ་བཟང་པོའི་མདོ་ནི། སྟོན་པ་འོད་མའི་ཚལ་ན་བཞུགས་
པའི་ཚེ། དགེ་སློང་ཞིག་རྒྱལ་པོའི་ཁབ་ཀྱི་ཆུ་ཏཱ་ལ་པོ་ཏའི་འགྲམ་ན་འདུག་
པ་ལ་སྲོད་ལ་ལྷ་ཞིག་བྱུང་ནས་ཁྱོད་ཀྱིས་མཚན་མོ་བཟང་པོའི་མདོ་སྡེ་ཤེས་
སམ་ཟེར་བ་ལ། མི་ཤེས་ཁྱེད་ཀྱིས་ཤེས་སམ་བྱས། མི་ཤེས་ཏེ་སྟོན་པས་ཤེས་
པས་ཤེས་པར་གྱིས་ལ་བརྩོན་པར་གྱིས་ཤིག་ཅེས་ཟེར་ནས་སོང་ངོ་། །སང་
192



སྟོན་པ་ལ་ཞུས་པས། སེམས་དུས་གསུམ་གྱི་སྤྲོས་པ་བཅད་པ་གསུངས་ནས་
རིག་སྔགས་ཕན་ཡོན་དང་བཅས་པ་གསུངས་པ་སྟེ། འདི་ནི་སྔགས་དོན་ལ་
དཀར་མོ་དང་ཆོམ་རྐུན་མ་ལ་སོགས་པ་ལྷ་མོ་གཙོ་ཆེ་ཞིང་དེ་དག་ཀྱང་ཕོ་ཉ་
མོའི་ཁོངས་སུ་གཏོགས་སོ། །མདངས་ཕྱིར་འཕྲོག་པའི་མདོ་ནི། སྟོན་པ་
མཉན་ཡོད་ན་བཞུགས་པའི་ཚེ་ཀུན་དགའ་བོ་ལ་རིག་སྔགས་ཕན་ཡོན་དང་
བཅས་པ་གསུངས་པ་སྟེ། འདི་ཀུན་སྣང་གསལ་བ་ལས་ལྷ་ཕོར་བྱས་ཀྱང་
སྔགས་ལ་གོ་རི་དང་། གནྡྷ་རི་དང་། ཅོ་རི་ལ་སོགས་པ་ལྷ་མོར་གསུངས་
སོ། །འཕགས་པ་མིག་རྣམ་པར་སྦྱོང་བའི་གཟུངས་ནི། སྟོན་པ་སེར་སྐྱ་ན་
བཞུགས་པའི་ཚེ། ཤཱཀྱ་བདེ་བ་མིག་ན་ནས་སྟོན་པ་ལ་གསོལ་བ་བཏབ་པས།
སྟོན་པས་ཀུན་དགའ་བོ་ལ་ཁྱོད་སོང་ལ་རིག་སྔགས་ཀྱི་རྒྱལ་མོ་འདིས་བདེ་
བ་དང་འཁོར་རྣམ་པ་བཞི་ལ་སྲུང་བ་གྱིས་ཤིག་གསུངས་ནས་རིག་སྔགས་་་་
ཕན་ཡོན་དང་བཅས་པ་བཀའ་སྩལ་བ་དང་། ཀུན་དགའ་བོས་དེ་བདེ་བ་ལ་
བསྒྲགས་པས་ཐོས་མ་ཐག་སོས་པར་གྱུར་པའོ། །མིག་ནད་རབ་ཏུ་ཞི་བར་
བྱེད་པའི་མདོ་ནི། སྟོན་པ་བྱ་རྒོད་ཕུང་པོའི་རི་ལ་བཞུགས་པ་ན། གནོད་
སྦྱིན་ནག་པོས་རྒྱལ་བོའི་ཁབ་ཏུ་མིག་ནད་བྱུང་ན་ཇི་ལྟར་བགྱི་ཞུས་པས་་་་་
གཟུངས་ཆོ་ག་དང་བཅས་པ་གསུངས་སོ། །གཞང་འབྲུམ་རབ་ཏུ་ཞི་བར་
བྱེད་པའི་གཟུངས་ནི། སྟོན་པ་འོད་མའི་ཚལ་ན་བཞུགས་པ་ན། ཀུན་དགའ་
བོས་དགེ་སློང་རྣམས་ལ་གཞང་འབྲུམ་གྱི་ནད་ཀྱིས་གཟིར་ན་དེ་ལ་ཇི་ལྟར་་་
བསྒྲུབ་པར་བགྱི་ཞེས་ཞུས་པས། གཟུངས་ཆོ་ག་དང་བཅས་པ་གསུངས་
པའོ། །ནད་ཐམས་ཅད་རབ་ཏུ་ཞི་བར་བྱེད་པའི་གཟུངས་ནི། སྟོན་པ་
མཉན་ཡོད་ན་བཞུགས་པའི་ཚེ། དགེ་སློང་རྣམས་ལ་གཟུངས་ཕན་ཡོན་དང་
193
.



-
བཅས་པ་གསུངས་པའོ། །རིམས་ནད་རབ་ཏུ་ཞི་བའི་གཟུངས་ནི། སྟོན་པ་
དུར་ཁྲོད་བསིལ་བའི་ཚལ་ན་བཞུགས་པའི་ཚེ། དགེ་སློང་ཞིག་གིས་སེམས་
ཅན་རྣམས་རིམས་ནད་ཀྱིས་གཙེས་པས། སྲུང་དུ་གསོལ་ཞེས་ཞུས་པས།
ཀུན་དགའ་བོ་ལ་གཟུངས་ཆོ་ག་དང་བཅས་པ་གསུངས་པའོ། །ནད་རབ་ཏུ་
ཞི་བར་བྱེད་པ་དང་། རིམས་ནད་ཞི་བ་དང་། འབྲུམ་བུའི་ནད་ཞི་བ་རྣམས་
ནི། གཟུངས་རྐྱང་བ་རེ་རེ་གཞན་ནས་ཕྱུང་བའོ། །མདངས་ཕྱིར་མི་འཕྲོག་
པའི་གཟུངས་ནི། གཟུངས་དང་སྨན་སྦྱོར་ཅུང་ཟད་ཞིག་སྟེ་གཞན་ནས་ཕྱུང་
བར་སྣང་ངོ་། །ཡངས་པའི་གྲོང་ཁྱེར་དུ་འཇུག་པའི་མདོ་ནི། སྟོན་པ་འདམ་
བུའི་ཁྲོད་ན་གཟིངས་པའི་འདུག་གནས་ན་བཞུགས་པའི་ཚེ། ཀུན་དགའ་བོ་
ལ་འདོང་ངོ་གསུངས་ནས་གཤེགས་ཏེ། ཨ་མྲའི་ཚལ་དུ་བཞུགས་ནས་ཀུན་
དགའ་བོ་ཁྱོད་སོང་ལ་ཡངས་པའི་གྲོང་ ཁྱེར་གྱི་སྒོ་ཐེམ་ལ་རྐང་པ་ཞོག་ལ།
གསང་སྔགས་འདི་དག་དང་ཚིགས་བཅད་འདི་རྣམས་སྤྲོས་ཤིག་གསུངས་་་་
ནས་སྔགས་དང་བཀྲ་ཤིས་ཀྱི་ཚིགས་བཅད་བཀའ་སྩལ་ཏོ། །དེ་ནས་ཀུན་
དགའ་བོས་སོང་སྟེ་སྟོན་པས་ཇི་སྐད་གསུངས་པ་བཞིན་དུ་བརྗོད་པའོ། །
ནད་ཞི་བའི་གཟུངས་ཀྱི་སྐོར་འདི་རྣམས་ལྷ་འདི་ཡིན་དངོས་སུ་གསལ་བར་
གསུངས་པ་མི་སྣང་ཡང་། བྱེད་ལས་ལ་བརྟགས་ན། ཕོ་ཉ་མོའི་སྐོར་དུ་
བཞག་གོ །མི་རྒོད་རྣམ་པར་འཇོམས་པའི་གཟུངས་ནི། སྟོན་པ་ལུས་
འཕགས་རི་ལ་གཤེགས་པའི་ཚེ། ཀུན་དགའ་བོས་མི་རྒོད་ཕལ་བོ་ཆེ་ཞིག་
མཐོང་ནས་སྟོན་པ་ལ་གསོལ་བས། སྟོན་པས་ཆོམ་རྐུན་བཅིང་བའི་སྔགས་
གསུངས་པའོ། །སྔགས་དོན་ལ་ཕོ་ཉ་མོར་གསལ་ལོ། །བར་དུ་གཅོད་པ་
ཐམས་ཅད་སེལ་བའི་གཟུངས་ནི། གླེང་གཞི་མེད། སྟོན་པས་ཕྱག་ན་རྡོ་རྗེ་
194



༽
---
ལ་གཟུངས་ཀྱི་ཕན་ཡོན་དང་གཟུངས་དངོས་བཀའ་སྩལ་པ་སྟེ། གཞན་ནས་
ཕྱུང་བར་སྣང་ཞིང་སྔགས་དོན་ལ་ཕོ་ཉར་གསལ་ལོ། །དེའི་འཁོར་དུ་གྱུར་
པའི་བཀའ་ཉན་ནི་འཕགས་པ་མི་གཡོ་བའི་གཟུངས་ནི། སྟོན་པ་སུམ་
ཅུ་རྩ་གསུམ་ན་འཁོར་བྱང་ཆུབ་སེམས་དཔའ་དང་ལྷན་ཅིག་བཞུགས་པ་ན།
བྱམས་པས་འཛམ་བུའི་གླིང་པ་རྣམས་ལ་གདོན་གྱིས་གཙེས་པ་ཞི་བར་་་་
མཛད་དུ་གསོལ་ཞེས་ཞུས་པས། སྟོན་པས་ཏིང་ངེ་འཛིན་ལ་བཞག་སྟེ་བ་སྤུ་
ནས་འོད་ཟེར་སྤྲོས་པས། ཁམས་གསུམ་མེ་ལྕེ་གཅིག་ཏུ་གྱུར་ཏོ། །དེ་ནས་
མཉམ་གཞག་གི་ཕྱག་རྒྱ་གཞིག་སྟེ་པུས་མོ་ལ་བརྡབས་པས། མི་གཡོ་བ་པུས་
བཙུགས་སྤྲུལ་ནས་སྔགས་གསུངས་པ་ལ་སོགས་པ་ལེའུ་དང་པོའོ། །གཉིས་
པས་མི་གཡོ་བའི་མངོན་རྟོགས་དང་སྔགས། གསུམ་པས་དམ་ཚིག་སོགས།
བཞི་པས་མཎྜལ་དུ་བུམ་པ་བཅས་ནས་སྐྱེད་ཆོག་དྲུག་གིས་ལྷ་བསྐྱེད་དེ་
སྔགས་བཟླས་པའི་བུམ་ཆོག ལྔ་པས་རས་རིས་དང་དེའི་སྒྲུབ་པ། དྲུག་པས་
དཀྱིལ་འཁོར་གྱི་འཁོར་ལོ། བདུན་པས་ལས་སྣ་ཚོགས་སྒྲུབ་པ། བརྒྱད་པས་
སྙིང་པོ་ལ་སོགས་པའི་སྒྲུབ་པ། དགུ་པས་འཇམ་དཔལ་ལྷ་ལྔའི་སྒྲུབ་པ་ལ་
སོགས་པ་གསུངས་ཏེ། འདི་ལྷ་དྲུག་གི་སྒོ་ནས་བསྐྱེད་པ་ལ་སོགས་པ་བསྟན་
པས་བྱ་རྒྱུད་དུ་བསྒོམ་སྟེ། ལེའུ་བརྒྱད་པར། རིག་བྱེད་ཀྱི་ཚིག་གི་དང་པོ་
དང་གཉིས་པའི་དང་པོར་བཅས་པ་ནི། གསུམ་པ་དག་གི་ལྔ་པར་ལྡན་ཞིང་།
བཞི་པ་ཡི་ནི་བཞི་པ་དང་། །ལྔ་པ་དག་གི་ལྔ་པའོ། །ཨུཏྨ་རྣམས་ཀྱི་བཞི་པ་
དང༌། །མཐར་གནས་པ་ཡི་གཉིས་པ་ལ་ནི། ཨོ་ཡིས་མཚན་པ་བྲིས་ཏེ། ཨུ་
རྣམས་ཀྱིས་གཉིས་པ་དང་། །བཞི་པའི་ཡི་གེ་ལྔ་པ་དང༌། །ཨུཏྨའི་ཡི་གེ་བཞི་
པ་ལ། །ཨུ་ཡིས་བརྒྱན་ཅིང་ཐིག་ལེ་དང་བཅས་པའོ། །སྡེ་ཚན་ལྔ་པ་དག་གི་
195



ནི། །དང་པོའི་ཡི་གེ་སྤངས་པ་དང་། །བཞི་པའི་དང་པོར་བཅས་པ་ནི། །
སྙིང་པོའི་ཡི་གེ་བཅུ་པ་དག་གོ །ཞེས་ཙཎྜ་ལ་ན་དང་དྷ་བཏུས། ཧའི་རིང་ཆ་
ཆད། རོ་ཥ་ཎའི་ཎ་ལ་ན་བ ཏུས། ཕཊ འི་ཊ་ལ་ཏ་བཏུས་བྱུང་བས་རྒྱུད་ཡིན་
མིན་ཐེ་ཚོམ་ཟའོ། །རྡོ་རྗེ་ཁྲོ་བོའི་རྒྱལ་པོའི་རྟོག་པ་བསྡུས་པའི་རྒྱུད་ཅེས་བྱ་
བ་ནི། ལེའུ་དང་པོ་ལྷག་པར་གནས་པའི་དོན་ཡོངས་སུ་བཀོད་པ། གཉིས་
པ་དེ་བཞིན་ཉིད། གསུམ་པ་སྔགས་དང་ཕྱག་རྒྱ། བཞི་པ་བྲིས་སྐུ། ལྔ་པ་ལྷ་
འབྱུང་བ། དྲུག་པ་དབང་ཕྱུག་གི་སྐྱེ་བོ་གཟུང་བའི་ཐབས། བདུན་པ་རིག་
འཛིན་སྒྲུབ་པ། བརྒྱད་པ་ལས་སྦྱོར་ཕྲན་ཚེགས། དགུ་བ་སྦྱིན་སྲེག བཅུ་པ་
མངོན་པར་དགའ་བའི་ལེའུ་སྟེ། འདི་ཡང་བྱ་རྒྱུད་དུ་འདོད་མོད་ཀྱི་དབང་
མཆོག་ལ་རིག་པའི་དབང་ལྔ་དང་། དམ་ཚིག་གསུམ་གྱི་གླུ་དང་། མེ་ཡི་ས་
བོན་དགུག་པས་མནན། །བདུན་པའི་དང་པོ་གསུམ་པ་ཡིས། །གསུམ་པས་
བཏེག་གོ་ཧཱུྃ་ཕཊ་བཅས། །ཞེས། ན་དང་། ད་བཏུས་པ་དང༌། ཧའི་རིང་ཆ་
ཆད་པ་དང་། ཤ་མ་ལོག་པ་བཏུས་པ་དང༌། ཤ་མ་ལོག་པ་ལ་ད་ལོག་
བཏགས་པ་བཏུས་ནོར་འདུག་པས་རྒྱུད་ཡིན་མིན་ཐེ་ཚོམ་ཟའོ། །གསེར་
ཅན་ཞེས་བྱ་བའི་རིག་སྔགས་ཀྱི་རྒྱལ་མོ་ནི། སྟོན་པ་ལྷས་མ་ལྟ་བུ་ན་ཕྱག་
རྡོར་དང་ཐབས་ཅིག་ཏུ་བཞུགས་པའི་ཚེ། བརྒྱ་བྱིན་ལྷ་མ་ཡིན་གྱི་སྔགས་
དང་སྨན་གྱིས་ཕམ་ནས་སྟོན་པ་ལ་གསོལ་པས། སྟོན་པས་དེའི་གཉེན་པོར་
རིག་སྔགས་ཆོ་ག་མདོར་བསྡུས་དང་བཅས་པ་གསུངས་ཏེ། འདི་ཁྲོ་མོའམ་
ཕོ་ཉ་མོ་ཡིན་པར་སྔགས་ལས་ཤེས་སོ། །བདུན་པ་ནི་སྤྱན་རས་གཟིགས་ཀྱི་
མཚན་བརྒྱ་རྩ་བརྒྱད་པ་གཟུངས་སྔགས་དང་བཅས་པ་ནི་རང་གིས་སྙིང་པོ་
གསུངས་པས། སངས་རྒྱས་ཀྱིས་བསྔགས་པ་གསུངས་ཤིང་། རྡོ་རྗེའི་དཀྱིལ་
196



འཁོར་དུ་འདུས་པའི་བྱང་སེམས་རྣམས་ཀྱིས་མཚན་བརྒྱ་རྩས་བསྟོད་པའོ། །
བྱམས་པའི་མཚན་བརྒྱ་རྩ་བརྒྱད་ པ་ གཟུངས་སྔགས་ དང་ བཅས་ པ་ནི།
བྱམས་པས་རང་གི་སྙིང་པོ་སྨྲས་པས་སངས་རྒྱས་ཐམས་ཅད་ཀྱིས་དེའི་ཕན་
ཡོན་བསྟན་པ་ལ། རྡོ་རྗེའི་དཀྱིལ་འཁོར་གྱི་འཁོར་ལྷ་དང་ལྷ་མ་ཡིན་དུ་
བཅས་པས་མཚན་བརྒྱ་རྩ་བརྒྱད་ཀྱིས་བསྟོད་པའོ། །ནམ་མཁའི་སྙིང་པོའི་
མཚན་བརྒྱ་རྩ་བརྒྱད་པ་གཟུངས་སྔགས་དང་བཅས་པ་ནི། ནམ་མཁའི་སྙིང་
པོས་གཟུངས་སྔགས་གསུངས་པ་ལ་རྣམ་སྣང་གིས་དེའི་ཡོན་ཏན་བསྔགས་
པ་གསུངས་ཤིང་། འཁོར་ཐམས་ཅད་ཀྱིས་མཚན་བརྒྱ་རྩ་བརྒྱད་པས་བསྟོད་
པའོ། །ཀུན་ཏུ་བཟང་པོའི་མཚན་བརྒྱ་རྩ་བརྒྱད་པ་གཟུངས་སྔགས་དང་
བཅས་པ་ནི། ཀུན་ཏུ་བཟང་པོས་སའི་དབང་ཕྱུག་ཆེན་པོ་ཞེས་བྱ་བའི་ཏིང་
ངེ་འཛིན་ལ་བཞུགས་ནས། སྟོང་གསུམ་ཁྱབ་པའི་སྐུ་བསྟན་པ་དང་། སངས་
རྒྱས་ཀྱིས་ཕྱག་དེའི་སྤྱི་བོར་བཞག་ནས་གཟུངས་ཤོད་ཅིག་པར་བཀའ་སྩལ་
པ་དང་། དེས་གཟུངས་སྔགས་སྨྲས་པ་དང་། རྡོ་རྗེ་མེ་ཏོག་ཐོད་སྟན་ལས་
ལངས་ནས་གཟུངས་སྔགས་དེའི་ཕན་ཡོན་དང་སྒྲུབ་ཐབས་བཤད་པ་དང་།
འཁོར་ཐམས་ཅད་ཀྱིས་མཚན་བརྒྱ་རྩ་བརྒྱད་ཀྱིས་བསྟོད་པའོ། །ལག་ན་རྡོ་
རྗེའི་མཚན་བརྒྱ་རྩ་བརྒྱད་པ་གཟུངས་སྔགས་དང་བཅས་པ་ནི། ལག་ན་རྡོ་
རྗེས་གཟུངས་བཤད་པས་འཁོར་སྐྲག་པ་དང༌། སྟོན་པས་འཁོར་སྐྲག་པར་
མ་བྱེད་ཅིག་ཅེས་བཀའ་སྩལ་པས། ལག་ན་རྡོ་རྗེས་གཟུངས་སྔགས་ཀྱི་ཕན་
ཡོན་དང་སྒྲུབ་ཐབས་གསུངས་པ་ལ། འཁོར་རྣམས་ཀྱིས་མཚན་བརྒྱ་རྩ་
བརྒྱད་པས་བསྟོད་པའོ། །འཇམ་དཔལ་གཞོན་ནུར་གྱུར་པའི་མཚན་བརྒྱ་རྩ་
བརྒྱད་པ་གཟུངས་སྔགས་དང་བཅས་པ་ནི། །འཇམ་དཔལ་གྱིས་གཟུངས་
，
-
197



སྔགས་སྨྲས་པས་སེམས་ཅན་རྣམས་སྡུག་བསྔལ་ལས་གྲོལ་ཏེ། ལྷ་རྣམས་
ཀྱིས་མཚན་བརྒྱ་རྩ་བརྒྱད་ཀྱིས་བསྟོད་པའོ། །སྒྲིབ་པ་རྣམ་པར་སེལ་བའི་
མཚན་བརྒྱ་རྩ་བརྒྱད་པ་གཟུངས་སྔགས་དང་བཅས་པ་ནི། སྒྲིབ་སེལ་གྱི་
གཟུངས་སྔགས་སྨྲས་པས་རྣམ་སྣང་གིས་ཕྱག་བརྐྱངས་ནས་གཟུངས་སྔགས་
ཀྱི་བསྔགས་པ་བརྗོད་པས། རྡོ་རྗེ་མེ་ཏོག་ཐོན་གྱིས་འཁོར་ཆེན་པོ་དང་ལྷན་
ཅིག་མཚན་བརྒྱ་རྩ་བརྒྱད་ཀྱིས་བསྟོད་པའོ། །སའི་སྙིང་པོའི་མཚན་བརྒྱ་
རྩ་བརྒྱད་པ་གཟུངས་སྔགས་དང་བཅས་པ་ནི། སའི་སྙིང་པོས་གཟུངས་
སྨྲས་པས་ས་ཆེན་པོ་གཡོས་ཤིང་སྟོན་པས་ལགས་སོ་ཞེས་གནང་བས་འཁོར་
རྣམས་ཀྱིས་མཚན་བརྒྱད་པས་བསྟོད་པའོ། །བརྒྱད་པོ་འདི་རྒྱུད་གཞན་ཞིག་
ནས་ཕྱུང་བ་སྟེ་ཕལ་ཆེར་གླེང་གཞི་མཐུན་པར་སྣང་བས། སྔར་གྱི་རྣམ་སྣང་
གི་མཚན་བརྒྱ་རྩ་བརྒྱད་དང་མཐུན་པར། འཕགས་པ་གཞན་གྱིས་མི་ཐུབ་
པའི་རྒྱུད་ལས་ཕྱུང་བ་ཡིན་ནམ་སེམས་དཔའ་བཅུ་དྲུག་གི་རྟོག་པ་ལས་ཕྱུང་
བ་ཡིན་ནམ་བརྟག་པར་བྱའོ། །ཡང་འཇམ་དཔལ་གྱི་མཚན་བརྒྱ་རྩ་བརྒྱད་
པ་ནི། འཇམ་དཔལ་གྱི་མཚན་བརྒྱ་རྩ་བརྒྱད་པའི་བསྟོད་པ། ཨོཾ་ཝཱ་ཀྱེ་དཾ་ན་
མ སཱཧཱ། ཞེས་པའི་རིག་སྔགས་ཕན་ཡོན་དང་བཅས་པ་གསུངས་པ་སྟེ།
འདི་ཡང་གཞན་ཞིག་ནས་ཕྱུང་བར་སྣང་ངོ༌། །བྱམས་པས་དམ་བཅས་པའི་
གཟུངས་ནི། བྱམས་པས་རྩ་བའི་སྔགས་སྙིང་པོ་ཉེ་སྙིང་ཕན་ཡོན་དང་
བཅས་པ་གསུངས་ནས་དམ་བཅའ་བརྗོད་པ་སྟེ། འདི་ཡང་གཞན་ཞིག་ནས་
ཕྱུང་བར་སྣང་ངོ་། །རྒྱལ་བ་བླ་མའི་གཟུངས་ནི། བྱང་སེམས་རྒྱལ་བ་བླ་མས།
སྟོན་པ་ལ་གཟུངས་སྔགས་ཕན་ཡོན་དང་བཅས་པ་གསོལ་བ་སྟེ་གཞན་ཞིག་
ནས་ཕྱུང་བར་སྣང་ངོ་། །དཀྱིལ་འཁོར་བརྒྱད་པའི་མདོ་ནི། སྟོན་པའི་རི་བོ་
198



གྲུ་འཛིན་ན་བཞུགས་པ་ན། བྱང་སེམས་རིན་ཆེན་སྙིང་པོ་ཟླ་བ་སྣང་བས་
དཀྱིལ་འཁོར་བརྒྱད་བྱ་ཚུལ་ཞུས་པས། སྟོན་པས་ཕན་ཡོན་དང་བཅས་
གསུངས་པ་སྟེ། འདི་མཎྜལ་དབུལ་ཐབས་ཡིན་ནོ། །བདུད་རྩི་འབྱུང་བའི་
གཟུངས་ནི་སྟོན་པ་རྒྱལ་བོའི་ཁབ་ན་བཞུགས་པའི་ཚེ་ཁྱིམ་བདག་བཟང་་་་་
སྐྱོང་གིས་འཁོར་རྣམ་བཞི་དང་རིགས་དྲུག་གི་སེམས་ཅན་ཐམས་ཅད་ལ།
སྤོས་དང་སྨན་དང་ཞལ་ཟས་ཀྱི་མཆོད་པ་བཤམས་ནས། སྟོན་པ་ལ་
སེམས་ཅན་ཐམས་ཅད་ཀྱི་དོན་དུ་བྱིན་གྱིས་བརླབ་ཏུ་གསོལ་ཞེས་ཞུས་པས།
བདུད་རྩི་འབྱུང་བའི་ཏིང་ངེ་འཛིན་ལ་སྙོམས་པར་ཞུགས་ནས་དམིགས་པ་
དང་སྔགས་རྣམས་གསུངས་པ་སྟེ། འདི་ཆབ་གཏོར་གྱི་མདོ་ཡིན་ནོ། །ཡི་
དྭགས་ཁ་ན་མེ་འབར་བ་ལ་སྐྱབས་མཛད་པའི་གཟུངས་ནི། སྟོན་པ་སེར་
སྐྱའི་དགེ་འདུན་གྱི་གནས་ན་བཞུགས་པའི་ཚེ། ཀུན་དགའ་བོས་བས་མཐར་
གནས་པ་ན། ནམ་སྨད་ཡི་དྭགས་ཁ་ནས་མེ་འབར་བ་ཞེས་བྱ་བ་མི་སྡུག་
ཅིང་རིད་པ་ཞིག་འོངས་ནས། ཁྱོད་ད་སྟེ་ཞག་བདུན་ནས་ཤི་སྟེ་ཡི་དྭགས་སུ་
སྐྱེའོ་ཞེས་ཟེར། དེ་ལ་ཅི་ཕན་དྲིས་པས། སང་ཉི་མ་ལ་ཡི་དྭགས་ཐམས་ཅད་
ལ་གཏོར་མ་དང་། བྲམ་ཟེ་དང་དྲང་སྲོང་བརྒྱ་སྟོང་ལ་ཞལ་ཟས་བྱིན་ཅིང་
དཀོན་མཆོག་གསུམ་ལ་མཆོད་ན་ཕན་ཟེར་ནས། འཇིགས་སྐྲག་སྟེ། སྟོན་པ་
ལ་ཞུས་པས་གཟུངས་སྔགས་གཏོར་མ་གཏོང་ཐབས་ཕན་ཡོན་དང་བཅས་
པ་གསུངས་པའོ། །ཡི་དྭགས་མོ་ཁ་འབར་མ་དབུགས་དབྱུང་བའི་གཏོར་
མའི་ཆོ་ག་ནི། སྟོན་པ་སེར་སྐྱའི་ཤིང་ནྱ་གྲོ་དྷའི་ཀུན་དགའ་ར་བ་ན་
བཞུགས་པའི་ཚེ། ཀུན་དགའ་བོ་གནས་དབེན་པ་ན་ཆོས་མངོན་དུ་བྱེད་པ་
ན། ནམ་སྨད་ཡི་དྭགས་མོ་ཁ་ནས་མེ་འབར་བ་ཞིག་བྱུང་ནས་ཁྱོད་གནངས་
199



འཆིའོ་ཞེས་ཟེར། དེ་ལ་ཅི་ཕན་བྱས་པས་སྔར་ལྟར་ཟེར་ནས། སྟོན་པ་ལ་
ཞུས་པས། སྔར་བཞིན་གསུངས་པ་སྟེ། འདི་ཅུང་བསྡུས་ལ་སྔ་མ་རྒྱས་སོ། །
ཡེ་ཤེས་སྐར་མདའི་སྙིང་པོ་ནི། གཟུངས་ཕན་ཡོན་དང་བཅས་པའོ། །འདི་
གཞན་ཞིག་ནས་ཕྱུང་བར་སྣང་ངོ་། །འདི་བཞི་བྱང་སེམས་ཁོ་ནའི་རིགས་སུ་
མ་ངེས་ཀྱང་བྱང་སེམས་ཀྱི་བྱ་བ་ཡིན་པས་འདིར་བཀོད་ལ། ངོ་བོ་ནི། རྒྱ་
ཆེན་ཤུགས་ལྡན་འོད་དང༌། ཡེ་ཤེས་སྐར་མདའ་ལ་སོགས་པའི་སྙིང་པོ་ཡིན་
ནོ། །ཤེས་རབ་བསྐྱེད་པའི་གཟུངས་ནི། བྱང་སེམས་བློ་ལྡན་རི་རབ་ཀྱི་ངོས་
ལ་བཞུགས་པའི་ཚེ། རི་རབ་ལ་གནས་པའི་ལྷའི་བུ་རྣམས་ཀྱིས་ཤེས་རབ་
རྟུལ་བ་རྣམས་ལ་ཤེས་རབ་བསྐྱེད་པའི་གཟུངས་བཤད་དུ་གསོལ་ཞེས་ཞུས་
པས། གཟུངས་དང་དེའི་ཕན་ཡོན་དང་། རྩབས་ལ་བཏབ་སྟེ་འཐུང་པའི་
ཕན་ཡོན་དང་བཅས་པ་གསུངས་སོ། །བརྒྱད་པ་ནི། མདོ་ཆེན་པོ་འདུས་པ་
ཆེན་པོའི་མདོ་ཞེས་བྱ་བ་ནི། སྟོན་པ་སེར་སྐྱའི་ནགས་ཚལ་ན་ཆོས་སྟོན་པའི་
ཚེ། ཕྱོགས་བཅུའི་འཇིག་རྟེན་ན་ལྷ་དབང་ཆེ་བར་གྲགས་པ་དག་འདུས་
ནས་སྟོན་པ་ལ་བསྙེན་བཀུར་བྱེད་པའི་ཚེ། ཚངས་རིས་ཀྱི་ལྷ་བཞིས་སྟོན་པ་
ལ་བསྟོད་པ་དང་། སྟོན་པས་ལྷ་རྣམས་ཀྱི་མིང་དང་འདུས་པ་གསུངས་པ་
དང་། གནས་གཙང་མའི་ལྷ་དང་། གཟུགས་ཁམས་པའི་ལྷ་དང་། འདོད་
ཁམས་ཀྱི་བདག་པོའི་ལྷ་དང་། འདོད་ཁམས་གནས་རིས་འོག་མའི་ལྷ་དང་།
རྒྱལ་ཆེན་བཞིའི་ལྷ་རྣམས་ཀྱིས་རང་རང་གི་སྙིང་པོ་སྨྲས་ནས། གནས་
གཙང་མའི་ལྷས་སྒྲུབ་པ་ཞུས་པས། སྟོན་པས་དེ་དག་གི་སྒྲུབ་པ་དང་སྲུང་བ་
བཀའ་སྩལ་པའོ། །ཆོས་ཀྱི་རྒྱ་མཚོའི་མདོ་ནི། སྟོན་པ་དྲང་སྲོང་སྨྲ་བ་རི་
དྭགས་ཀྱི་གནས་ན་བཞུགས་པའི་ཚེ། དགེ་སློང་རྣམས་ལ་ཆོས་ཀྱི་རྣམ་
200
-
-



གྲངས་འདི་འཛིན་པའི་ཕན་ཡོན་ལྔ་གསུངས་ནས་གཟུངས་སྔགས་རྣམས་་་་
བཀའ་སྩལ་པའོ། །བགེགས་སེལ་བའི་གཟུངས་ནི། སྟོན་པ་གནས་མཉན་
ཡོད་ན་བཞུགས། དེ་མིན་ཕལ་ཆེར་སྔ་མ་དང་འདྲའོ། །ཀུན་ཏུ་རྒྱུ་བ་དང་
ཀུན་ཏུ་རྒྱུ་བ་མ་ཡིན་པ་དང་མཐུན་པའི་མདོ་ནི། སྟོན་པ་མཉན་ཡོད་ན་
བཞུགས་པའི་ཚེ། རྣམ་ཐོས་སྲས་འཁོར་བཅས་འོངས་ཏེ། སྟོན་པ་ལ་བསྟོད་
ནས་འཁོར་རྣམ་བཞི་པས་མཐར་གནས་པ་ལ། བསྟན་པ་ལ་མ་དད་པའི་མི་
མ་ཡིན་རྣམས་ཀྱིས་གནོད་པར་འགྱུར་བས། དེ་དག་མི་གནོད་པར་བགྱི་
བའི་སླད་དུ་གཟུངས་སྔགས་འདི་གཟུང་ན་ལེགས་སོ་ཞེས་གསོལ་པས་སྟོན་
པ་ཅང་མི་གསུང་བས་གནང་ནས། རྣམ་སྲས་ཀྱིས་མི་མ་ཡིན་པ་རྣམས་ཀྱི་
མིང་དང་སྔགས། དེ་འཛིན་པའི་ཕན་ཡོན་དང་བཅས་པ་སྨྲས་པས་མི་སྣང་
བར་གྱུར་ཏོ། །དེ་ནས་སང་ནང་པར་སྟོན་པས་དགེ་སློང་རྣམས་ལ་རྣམ་སྲས་
ཀྱིས་ཇི་ལྟར་ཞུས་པ་རྣམས་བཀའ་སྩལ་པའོ། །སྤྲིན་ཆེན་པོའི་མདོ་ནི། སྟོན་
པ་ཀླུའི་རྒྱལ་པོ་དགའ་བོ་དང་ཉེར་དགུའི་གནས་ན་ཀླུའི་རྒྱལ་པོ་དུ་མ་དང་
ཐབས་ཅིག་ཏུ་བཞུགས་པའི་ཚེ། སྟོན་པ་ལ་ཀླུ་རྣམས་ཀྱིས་མཆོད་ནས་
སྨོན་ལམ་རྒྱ་ཆེན་པོ་བཏབ་ནས་སྟན་ལ་འཁོད་དོ། །དེའི་ཚེ་སྟོང་གསུམ་གྱི་
ཀླུའི་བདག་པོ་གཡོག་མཐའ་ཡས་རྒྱ་མཚོའི་སྤྲིན་བཀོད་པའི་གཟི་བརྗིད་ཀྱི་
དཀྱིལ་འཁོར་གདུགས་ལྟ་བུའི་རྒྱལ་པོ་ཞེས་བྱ་བ་འོངས་ཏེ། སྟོན་པ་ལ་ཀླུའི་
སྡུག་བསྔལ་སེལ་བ་དང༌། ཆར་འབབ་པ་སོགས་ཀྱི་ཐབས་ཞུས་པས། བྱམས་
པ་སྒོམ་པ་དང༌། བདེ་སྦྱིན་གྱི་གཟུངས་དང༌། སྤྲིན་དང་ཀླུའི་རིགས་ཀྱི་དེ་
བཞིན་གཤེགས་པའི་མཚན་མང་པོ་གསུངས་ནས། ཀླུ་དེས་འཛམ་བུའི་གླིང་
པ་རྣམས་ཀྱི་དོན་དུ་ཞུས་པས། གཟུངས་ཀླུའི་སྙིང་པོ་ཆར་དབབ་པའི་ཕྱིར་
201



བསྐུལ་བ་དང་བཅས་པ་གསུངས་ཏེ། སྤྲིན་ཆེན་པོའི་མདོ་ལེའུ་སྟོང་ཕྲག་
བརྒྱ་བ་ལས། ཆར་དབབ་པ་རླུང་གི་དཀྱིལ་འཁོར་ཞེས་བྱ་བའི་ལེའུ་དྲུག་ཅུ་
རྩ་བཞི་པ་ཆོ་ག་དང་བཅས་པའི་ལེའུ་གཅིག་ཕྱུང་བའོ། །སྤྲིན་ཆེན་པོ་རླུང་
གི་དཀྱིལ་འཁོར་གྱི་ལེའུ་ཀླུ་ཐམས་ཅད་ཀྱི་སྙིང་པོ་ཞེས་བྱ་བ་ནི། སྟོན་པ་
རྒྱ་མཚོ་ཆེན་པོའི་ཁང་བརྩེགས་ན་ཀླུའི་རྒྱལ་པོ་མང་པོ་དང་ཐབས་ཅིག་ཏུ་་་་
བཞུགས་པའི་ཚེ། ཀླུ་རྣམས་སྟོན་པ་ལ་མཆོད་པའི་ཕྱིར་ལྷགས་སོ། །དེའི་ཚེ་
ཆར་འབེབས་པའི་སྔགས་དང་དེའི་ཆོ་ག་དང་བཅས་པ་གསུངས་པའོ། །
ལག་ན་རྡོ་རྗེ་བཅུའི་སྙིང་པོ་ནི། སྟོན་པ་མཉན་ཡོད་ན་བཞུགས་པའི་ཚེ་ཀུན་
དགའ་བོ་ལ་ལག་ན་རྡོ་རྗེ་བཅུའི་མིང་ཤེས་ན་གནོད་སྦྱིན་རྣམས་ཀྱི་གནོད་་་་
པས་མི་ཚུགས་སོ་གསུངས་ནས་གཟུངས་དང་། རྒྱལ་བ་ཁྱུ་མཆོག་དང་།
འབྲོག་གནས་དང༌། གང་གནས་དང་། ལྔས་རྩེན་དང་། ནོར་བུ་བཟང་
དང་། གང་བ་བཟང་དང་། གྲགས་པ་བཟང་དང་། ལུས་ངན་གྱི་བུ་མཛེས་
བྱེད་དང་། ཕྲེང་བ་མཛེས་དང༌། རྣམ་ཐོས་སྲས་ཏེ་བཅུའི་མིང་དང་གསང་
སྔགས་རྣམས་གསུངས་པའོ། །ཀླུའི་རྒྱལ་པོ་གཟི་ཅན་གྱིས་ཞུས་པའི་གཟུངས་
ནི། སྟོན་པས་ཡུལ་འཕགས་རིའི་དབང་པོའི་བྲག་ཕུག་ན་བཞུགས་པ་ན།
ནམ་སྲོད་ལ་ཀླུའི་རྒྱལ་པོ་གཟི་ཅན་གྱིས་སྟོན་པ་ལ། རིང་པོ་དག་དགེ་སློང་
རྣམས་ལ་འཚེ་ན་དེ་ལ་ཇི་ལྟར་བགྱི་ཞུས་པས་ལེགས་སོ་གནང་ནས་དགེ་
སློང་རྣམས་ལ་དུག་དང་སྨན་ཆེན་པོ་བཅོ་བརྒྱད་ཀྱི་མིང་གི་སྔགས་བཀའ་་་་
སྩལ་པའོ། །ཚོགས་ཀྱི་བདག་པོའི་སྙིང་པོ་ནི། སྟོན་པ་རྒྱལ་པོའི་ཁབ་ན་
བཞུགས་པའི་ཚེ་དགེ་སློང་རྣམས་ལ་ཚོགས་བདག་གི་སྙིང་པོ་ཕན་ཡོན་དང་
བཅས་པ་གསུངས་པའོ། །ཚོགས་ཀྱི་བདག་པོའི་རྒྱུད་ནི། གཞན་ཞིག་གི་འཕྲོ་
202



ལ་གསུངས་པ་སྟེ། དེ་ནས་དཔལ་ལྡན་ཚོགས་བདག་ཆེ། །ཞེས་འབྱུང་གི།
གླེང་གཞི་མེད་ཅིང་ལེའུ་དང་པོས་དངོས་གྲུབ་འབྱུང་བ། གཉིས་པས་སྔགས།
གསུམ་པས་ཚོགས་བདག་ཞལ་གཅིག་ཕྱག་གཉིས་པ། བཞི་པས་ཞལ་གཅིག་
ཕྱག་བཞི་པ། ལྔ་པས་ཕྱག་རྒྱ། དྲུག་པས་སྔགས་བཏུ་བ། བདུན་པས་མཚན་
གྱི་སྔགས། བརྒྱད་པས་མཆོད་པ། དགུ་བས་དངོས་གྲུབ་སྒྲུབ་པའི་ཞལ་ཟས།
བཅུ་པས་རྒྱལ་བ་ལ་སོགས་པ་སྒྲུབ་པ། བཅུ་གཅིག་པས་དཀྱིལ་འཁོར། བཅུ་
གཉིས་པས་སྒོམ་རིམ། བཅུ་གསུམ་པས་གནོད་སྦྱིན་གྱི་གསང་སྔགས། བཅུ་
བཞི་པས་དྲག་པོ་གསད་པ། བཅོ་ལྔ་པས་བསྟོད་པ་སྟེ། འདི་ལ་ཡང་། དང་
པོ་བཞི་པོ་དེ་རྗེས་བྲི། །བཞི་པའི་ལྔ་པ་གྲལ་ལ་གཞག །ཅེས་སོགས་ཀྱི་སྐབས་
ན་ཐེ་ཚོམ་གྱི་གཞི་བག་རེ་སྣང་ངོ་། །གཟའ་རྣམས་ཀྱི་ཡུམ་ནི། སྟོན་པ་
འབྲོག་གནས་ཀྱི་གྲོང་ཁྱེར་ཆེན་པོ་ན། གཟའ་དང་རྒྱུ་སྐར་གྱི་ཚོགས་དང་
ཐབས་ཅིག་ཏུ་བཞུགས་པའི་ཚེ། ཕྱག་རྡོར་གྱིས་གཟའ་རྣམས་སེམས་ཅན་ལ་
གནོད་པ་བྱེད་པ་མཐོང་ནས་སྟོན་པ་ལ་ཞུས་པས། སྟོན་པས་ལེགས་སོ་ཞེས་
གནང་ནས། སྙིང་རྗེ་རྣམ་པར་རོལ་པ་ཞེས་བྱ་བའི་འོད་ཟེར་ཕྱུང་སྟེ་གཟའ་
རྣམས་ཀྱི་སྤྱི་བོར་ཞུགས་པ་དང་། གཟའ་རྣམས་སྟན་ལས་ལངས་ནས་
གཟའ་མཆོད་པའི་ཆོ་ག་བཤད་པར་གསོལ་བ་བཏབ་པས། སྟོན་པས་གཟའི་
དཀྱིལ་འཁོར་དང་མཆོད་ཆོག་རྣམས་གསུངས་པའོ། །གཟའ་ཡུམ་གྱི་
གཟུངས་དེ་དང་མི་འདྲ་ཙམ་གཅིག་ཡོད་དེ་དོན་གཅིག་ཡིན་ནོ། །ནོར་གྱི་
རྒྱུན་གྱི་གཟུངས་ནི། སྟོན་པ་ཀོ་ཤཾ་བྷིའི་ཚེར་མ་ཅན་གྱི་ནགས་ན་བཞུགས་
པའི་ཚེ། ཁྱིམ་བདག་ཟླ་བ་བཟང་པོ་ཞེས་བྱ་བ་དད་པ་ཅན་ཞིག་ཡོད་པ་
དེས། སྟོན་པ་ལ་དབུལ་བ་དང་ནད་ལས་ཐར་པའི་ཐབས་ཞུས་པས། སྟོན་
203



པས་རྡོ་རྗེ་འཆང་རྒྱ་མཚོའི་དབྱངས་ཀྱིས་གསུངས་པའི་ནོར་གྱི་རྒྱུན་གྱི་་་
གཟུངས་ཕན་ཡོན་དང་བཅས་པ་གསུངས་པ་དེས་གཟུངས་བཀླགས་ཏེ་སོང་
ངོ་། །སྟོན་པས་ཀུན་དགའ་བོ་ལ་ཁྱོད་སོང་ལ་ཁྱིམ་བདག་གི་ཁྱིམ་ལྟོས་ཤིག་
གསུངས་ནས་བལྟས་པས་ནོར་ཐམས་ཅད་ཀྱིས་གང་བར་མཐོང་ནས་དད་
དེ་བསྟོད་པ་བྱས་ནས་མིང་ཞུས་པའོ། །ནོར་རྒྱུན་མའི་རྟོག་པ་ནི། བསྙེན་པ་
དང་། ནོར་རྒྱུན་མའི་བྲིས་སྐུ་ལ་བརྟེན་པའི་སྒྲུབ་པ་དང་། སྔགས་དང་ཕྱག་
རྒྱ་དང་། བཅོམ་ལྡན་འདས་དང་བཅས་པའི་ནོར་རྒྱུན་མའི་བྲིས་སྐུའི་སྒྲུབ་
པ་དང་། ས་བོན་འདེབས་པ། ཞིང་རྔ་བ། གཡུལ་བྱེད་པ། འབྲུ་བང་མཛོད་
འཇུག་པའི་ལས་སྦྱོར་རྣམས་གསུངས་སོ། །ནག་པོ་ཆེན་པོའི་རྒྱུད་ནི། ཤར་
ལྷོའི་དུར་ཁྲོད་ཧ་ཧ་རྒོད་པ་ན། ནག་པོ་ཆེན་པོ་ཡོད་པའི་ཚེ། ནུབ་ཕྱོགས་ཀྱི་
ཞིང་ན་མཐར་བྱེད་རྟའི་རྒྱལ་པོ་ཞེས་བྱ་བས་སྔགས་དང་ཕྱག་རྒྱས་ནག་པོ་་་
ཆེན་པོ་བཀུག་པ་སྟེ་གླེང་གཞིའི་ལེའུའོ། །ལེའུ་གཉིས་པས་མིག་མི་བཟང་
གིས་ཞུས་ནས་བསྙེན་སྒྲུབ་ཀྱི་ལེའུ། གསུམ་པས་ལུས་སྲོག་དབྱེ་བ། བཞི་པས་
མཐའ་བཏུལ་བ། ལྔ་པས་སྲོགས་ཆོག་དང་གས་པ། དྲུག་པས་རྟགས།
བདུན་པས་སེར་བ་དབབ་པ། བརྒྱད་པས་རྗེས་སུ་ཡི་རང་བ་སྟེ། འདི་རྒྱུད་
ཡིན་མིན་ཐེ་ཚོམ་ཟ་ཞིང་། ཡིན་ནའང་བྱ་རྒྱུད་ཡིན་མིན་ཐེ་ཚོམ་ཟ་ལ། ཡིན་
ནའང་རྟ་མགྲིན་གྱིས་གསུངས་པར་འདུག་པས་པདྨའི་རིགས་སུ་གཏོགས་་་་
པར་འདུག་སྟེ། པདྨའི་རིགས་ཀྱི་མཚན་ཉིད་གང་ཡང་མི་སྣང་ཞིང་། སྔོན་
གྱི་ཅི་རིགས་རྣམས་ཀྱིས་བྱ་རྒྱུད་དུ་བགྲང་འདུག་གོ །མགོན་པོ་ནག་པོའི་
གཟུངས་ནི། སྟོན་པ་བྱང་ཆུབ་ཤིང་དྲུང་ན་བཞུགས་པའི་ཚེ། ནག་པོ་ཆེན་
པོས་རིག་སྔགས་ཕུལ་བའོ། །ནག་པོ་ཆེན་པོའི་གཟུངས་རིམས་ནད་ལས་
204



ཐར་པར་བྱེད་པ་ནི། གཟུངས་རྐྱང་ཞིག་གོ །ལྷ་མོ་ནག་མོའི་གཟུངས་ནི།
སྟོན་པ་བྱང་ཆུབ་ཀྱི་ཤིང་དྲུང་ན་བཞུགས་པའི་ཚེ། ལྷ་མོ་ནག་མོས་རང་གི་
རིག་པ་ཕུལ་ཞིང་། སྟོན་པས་གཟུངས་དང་ཕན་ཡོན་གསུངས་པའོ། །ལྷ་
མོ་ནག་མོའི་མཚན་བརྒྱ་རྩ་བརྒྱད་པ་ནི། སྟོན་པ་བྱ་རྒོད་ཕུང་པོའི་རི་ལ་
བཞུགས་པའི་ཚེ། ལྷ་མོ་ནག་མོ་དྲུང་དུ་འོངས་པ་དང་། བྱང་སེམས་སེངྒེ་
བརྩོན་འགྲུས་ཀྱིས་དེའི་མིང་གི་རྣམ་གྲངས་ཞུས་པས། སྟོན་པས་དེའི་མཚན་
བརྒྱ་རྩ་བརྒྱུད་ཕན་ཡོན་དང་བཅས་པ་གསུངས་པའོ། །ལྷ་མོ་ནག་མོ་ལ་
བསྟོད་པའི་རྒྱུད་ནི་རྒྱུད་ཡང་དག་མིན་པར་སྣང་ངོ༌། །
གཉིས་པ་ལ། རིགས་ཀྱི་གཙོ་བོ་དང་། རིགས་ཀྱི་བདག་པོ་དང་།
རིགས་ཀྱི་ཡུམ་དང་། རིགས་ཀྱི་ཁྲོ་བོ་ཁྲོ་མོ་དང་། རིགས་ཀྱི་བཀའ་ཉན་ཕོ་
མོའི་རྒྱུད་དང་ལྔ་ལས།
དང་པོ་ནི། ཚེ་དང་ཡེ་ཤེས་དཔག་ཏུ་མེད་པ་ཞེས་བྱ་བ་ནི། སྟོན་པ་
མཉན་ཡོད་ན་བཞུགས་པའི་ཚེ་འཇམ་དཔལ་ལ་སྟེང་ཕྱོགས་ན་འཇིག་རྟེན་
གྱི་ཁམས་ཡོན་ཏན་དཔག་ཏུ་མེད་པ་ཞེས་བྱ་བ་ཡོད། དེ་ན་སངས་རྒྱས་
ཚེ་དང་ཡེ་ཤེས་དཔག་ཏུ་མེད་པ་ཤིན་ཏུ་རྣམ་པར་ངེས་པའི་གཟི་བརྗིད་ཀྱི་
རྒྱལ་པོ་ཞེས་བྱ་བ་ཆོས་སྟོན་ཏོ། །དེའི་མཚན་བརྒྱ་རྩ་བརྒྱད་ཐོས་ན་ཚེ་
འཕེལ་ཞིང་དེའི་ཡོན་ཏན་འདི་དག་ཡིན་ནོ་ཞེས་གཟུངས་བཀའ་སྩལ་པ་སྟེ།
འདི་ལ་གཞན་ཕལ་ཆེར་འདྲ་བ་ལ། བར་ན་པུཙྪ་ཡོད་པའི་ཨོ་གསུམ་བྱས་པ་
གཅིག་དང་། པུརྞ་མེད་པའི་ཨོ་གཉིས་བྱས་པ་གཅིག་སྟེ་གཉིས་ཡོད་དོ། །
འདི་གཉིས་ལ་ཁ་ཅིག་འོག་མིན་དང་བདེ་བ་ཅན་གྱི་ཚེ་དཔག་མེད་ཅེས་
ཟེར་བ་ནི་འཁྲུལ་ཏེ། གཉིས་ཀ་སྟེང་ཕྱོགས་ཀྱི་ཚེ་དཔག་མེད་ཀྱི་གཟུངས་སུ་
205



གསུངས་པའི་ཕྱིར་རོ། །ཚེ་དང་ཡེ་ཤེས་དཔག་ཏུ་མེད་པའི་སྙིང་པོ་ཞེས་བྱ་
བ་འཆི་མེད་རྔ་སྒྲའི་གཟུངས་ནི། སྟོན་པ་གངྒཱ་ཏས་བསྐོར་བའི་རྫིང་བུའི་
འགྲམ་ན་བཞུགས་པའི་ཚེ། དགེ་སློང་རྣམས་ལ་ནུབ་ཕྱོགས་ཀྱི་བདེ་བ་ཅན་
གྱི་འཇིག་རྟེན་ན་ཡོད་པའི་སངས་རྒྱས་ཚེ་དཔག་མེད་ཀྱི་རྣམ་པར་ཐར་པ་་་
དང་། འཆི་མེད་རྔ་སྒྲའི་གཟུངས་ཕན་ཡོན་དང་བཅས་པ་གསུངས་པའོ། །
འཆི་མེད་རྔ་སྒྲའི་གཟུངས་ཞེས་པ་སྔགས་རྐྱང་བ་གཞན་ནས་ཕྱུང་བ་ཞིག་
གོ །སྣང་བ་མཐའ་ཡས་ཀྱི་གཟུངས་སྔགས་དང་། སྣང་བ་མཐའ་ཡས་རྗེས་
སུ་དྲན་པའི་གཟུངས་སྔགས་དང་། ཡོན་ཏན་བསྔགས་པ་དཔག་ཏུ་མེད་
པའི་གཟུངས་རྣམས་ནི། ༀ་ཨ་མི་ཏ་སོགས་ཏེ་གསུམ་ག་གཟུངས་དེ་དང་
ཕན་ཡོན་མཚོན་ཙམ་རེ་དང་བཅས་པ་སྟེ། གཞན་ཞིག་ནས་ཕྱུང་བར་སྣང་
ངོ༌། །འདི་རྣམས་སྔགས་དང་སྟོན་པ་ལ་སོགས་ལ་དཔྱད་ན་དེ་བཞིན་
གཤེགས་པའི་རིགས་སུ་འོང་བར་སྣང་ཡང་། བླ་མ་དག་འོད་དཔག་མེད་
པདྨའི་རིགས་ཀྱི་གཙོ་བོར་བཞེད་པ་དང་བསྟུན་ནོ། །ཐོས་པ་འཛིན་པའི་
གཟུངས། ཤེས་རབ་བསྐྱེད་པ་ཆ་གཉིས། ཤོ་ལོ་ཀ་བརྒྱ་ལོབས་པ་ཆ་གཉིས།
སྟོང་ལོབས་པ་ཆ་གསུམ། མི་བརྗེད་པའི་གཟུངས་རྣམས་པདྨའི་རིགས་ཡིན་
པར་འདུག་ཅིང་གང་ནས་བཏུས་མ་ཤེས་སོ། །
གཉིས་པ་ནི། སྤྱན་རས་གཟིགས་དབང་ཕྱུག་གི་རྩ་བའི་རྒྱུད་པདྨའི་དྲ་
བ་ནི། སྟོན་པ་ཧི་མ་ལ་ཡའི་ཚལ་ཆེན་པོ་ན་བཞུགས་ཏེ། དེའི་ཚེ་སྒྲ་སྒྲོག་གི་
འཛམ་བུའི་གླིང་དུ་ཡམས་ནད་ཀྱི་འཚེ་བ་སྟོན་པས་དགོངས་པས། སྤྱན་
རས་གཟིགས་འཁོར་དང་བཅས་པ་ལྷགས་ནས་སྟོན་པ་ལ་གདོང་བཅུ་་་་
གཅིག་པའི་རིག་སྔགས་གསུང་བར་གསོལ་བ་བཏབ་ཅིང་། དེའི་ཆོ་ག་དང་
206



ཕན་ཡོན་བསྟན་པས་འཁོར་རྣམས་ཀྱིས་སྤྱན་རས་གཟིགས་ལ་བསྟོད་ཅིང་་་་
སྟོན་པས་ལེགས་སོ་གནང་བ་གླེང་གཞིའི་ལེའུའོ། །གཉིས་པ་ཕྱོགས་བཅུའི་
སྤྱན་རས་གཟིགས་འཁོར་དུ་འདུས་ཤིང་སྙིང་པོ་ཕུལ་བ་ལྷ་འབྱུང་བའི་་་
ལེའུའོ། །གསུམ་པ་སྙིང་རྗེ་མི་བཤོལ་བ་དང་དོན་ཡོད་ཞགས་པའི་སྔགས་
སྟོན་པ་རིགས་ཀྱི་ཁྱད་པར་གྱི་སྔགས་འབྱུང་བའི་ལེའུ། བཞི་པ་ཞལ་བཅུ་
གཅིག་པའི་སྔགས་སྟོན་པ་ཐུན་མོང་གི་སྔགས་འབྱུང་བའི་ལེའུ། ལྔ་པ་སྐུ་
གཟུགས་དང་དཀྱིལ་འཁོར་གྱི་རྣམ་གཞག་གཟུགས་བརྙན་འབྱུང་བའི་ལེའུ།
དྲུག་པ་དཀྱིལ་འཁོར་དུ་དབང་བསྐུར་བར་བྱིན་རླབས་འབྱུང་བའི་ལེའུ།
བདུན་པ་ལྷའི་སྒྲུབ་ཐབས་དངོས་གྲུབ་འབྱུང་བའི་ལེའུ། བརྒྱད་པ་སྔགས་
དང་ཕྱག་རྒྱ་སོགས་སྟོན་པ་སྔགས་འབྱུང་བའི་ལེའུ། དགུ་པ་གཟུགས་བརྙན་
ལ་བརྟེན་པའི་ལས་སྦྱོར་འབྱུང་བའི་ལེའུ། བཅུ་པ་སྦྱིན་སྲེག་ལ་བརྟེན་པའི་
ལས་སྦྱོར་འབྱུང་བའི་ལེའུ། བཅུ་གཅིག་པ་འཁོར་ལོ་ལ་བརྟེན་པའི་ལས་
སྦྱོར། བཅུ་གཉིས་པ་རི་ལུ་ལ་བརྟེན་པའི་ལེའུ་སྟེ་དེས་རྫོགས་སོ། །དེའི་ལེའུ་
བདུན་པར། ལྷ་རྣམས་གྲངས་ནི་རྒྱ་ཆེ་བ། །གཅིག་སྟོང་ཉིས་བརྒྱ་བཞི་བཅུ་
བདུན། །འཇིག་རྟེན་འཇིག་རྟེན་འདས་པའི་ལྷ། །མགོན་པོ་གདོང་བཅུ་
གཅིག་པ་ཡི། །ལྷ་གྲངས་དཀྱིལ་འཁོར་བཀོད་པའོ། །སྤྱན་རས་གཟིགས་ཀྱི་
དཀྱིལ་འཁོར་བཅུ། །འཇིག་རྟེན་དབང་གི་དཀྱིལ་འཁོར་ལྔ། །རིག་པའི་ལྷ་
མོའི་དཀྱིལ་འཁོར་ལྔ། །རྡོ་རྗེ་ཁྲོ་བོའི་དཀྱིལ་འཁོར་བདུན། །དཀྱིལ་འཁོར་
དེ་དག་རེ་རེ་ལ། །སེམས་ཀྱི་དཀྱིལ་འཁོར་ལྷ་མང་སྟེ། །རང་བཞིན་གྱི་ནི་ཉི་
ཤུ་ལྔ། །རྒྱུ་འབྲས་ཚུལ་དུ་རྣམ་པ་དགུ །ཡེ་ཤེས་ཆ་ལ་ལྔ་ཡིན་ཏེ། །ཆོས་ཉིད་
ངོ་བོས་གཅིག་ཏུ་རྒྱལ། །གང་གང་མོས་པ་དེ་དང་དེའི། །དཀྱིལ་འཁོར་རྣམ་
207



-
-
པར་སྤྲོ་བའམ། །གཅིག་ཏུ་མོས་པའི་སྦྱོར་བ་ཡིས། །བྱང་ཆུབ་རྡོ་རྗེ་མཆོག་
ཐོབ་ནས། །ཁམས་གསུམ་རྒྱལ་པོར་ལོངས་སྤྱོད་ཆེ། །ཆོས་ཀྱི་འཁོར་ལོ་
བསྐོར་བར་འགྱུར། །ཞེས་གསུངས་སོ། །རྒྱུད་འདི་ལེགས་དྲགས་པ་གཅིག་
འདུག་པས། དྲགས་སྐྱོན་འོང་མི་འོང་བརྟག་པར་བྱའོ། །དོན་ཞགས་ཀྱི་ཆོ་
ག་ཞིབ་མོ་ནི། སྟོན་པ་པོ་ཏ་ལ་ཀར་བཞུགས་པ་ན་སྤྱན་རས་གཟིགས་ཀྱིས་
དོན་ཞགས་ཀྱི་སྙིང་པོ་སྨྲས་སོ། །དེ་ནས་དེའི་ཆོ་ག་ཞིབ་མོ་ལ་ཐོག་མར་
སྔགས་དང་། དེ་ནས་ཕྱག་རྒྱ་དང་སྔགས་དང་བཅས་པ་དང་། །དེ་ནས་ཕྱག་
རྒྱའི་དཀྱིལ་འཁོར་དང༌། ཞགས་པའི་སྒྲུབ་པ་དང་། ཞགས་པའི་འཁོར་ལོའི་
སྒྲུབ་པ་དང་། པདྨའི་ཞགས་པ་དང་། རྡོ་རྗེའི་ཞགས་པ་དང་། ནོར་བུའི་
ཞགས་པ་དང་། རལ་གྲིའི་ཞགས་པ་དང་། སྦྲུལ་གྱི་ཞགས་པ་དང་། འབྱུང་
པོའི་དབང་པོའི་མདུང་རྩེ་གསུམ་པའི་ཞགས་པ་དང་། ཞགས་པའི་རི་མོའི་
སྒྲུབ་ཐབས་དང་། སྦྱིན་སྲེག་དང་། དཀྱིལ་འཁོར་བྱས་ནས་བཟླས་བརྗོད་བྱ་
བ་དང་། ཡང་སྦྱིན་སྲེག་གི་ལས་ཕྲན་ཚེགས་སྒྲུབ་པ་དང་། རས་རིས་ཀྱི་ཆོ་
ག་དང་། དཀྱིལ་འཁོར་གྱི་ཆོ་ག་དང་། དོན་ཞགས་ཀྱི་སྙིང་པོའི་ཆོ་ག་ཞིབ་
མོ་དང་། ཁྲོ་བོའི་སྔགས་ནས་གཤེགས་སུ་གསོལ་བར་གྱི་རིག་སྔགས་ཀྱི་ཆོ་ག་
དང་། ཁྲོ་བོའི་རྒྱལ་པོའི་རས་རིས་ཀྱི་ཆོ་ག་དང་། གྷི་ཧཾ་སྒྲུབ་པའི་ཆོ་ག་དང་།
བདུག་པའི་ཆོ་ག་དང་། ནོར་བུ་སྒྲུབ་པ་དང་། བུམ་པ་བཟང་པོ་སྒྲུབ་པ་
དང༌། རི་ལུའི་སྒྲུབ་པ་དང་། གཏེར་སྒྲུབ་པ་དང་། དབྱུག་པའི་སྒྲུབ་པ་སྟེ་དེ་
དག་ནི་འཇིག་རྟེན་པའི་སྒྲུབ་པའི་ཆོ་ག་ཡིན་ནོ། །འཇིག་རྟེན་ལས་འདས་པ་
སྒྲུབ་པའི་སྙིང་པོ་དང་། དཀྱིལ་འཁོར་དང་། སྦྱིན་སྲེག་དང་། རས་རིས་
དང་། གསང་སྔགས་དང་། ཕྱག་རྒྱུ་དང༌། དེ་དག་གི་མཐུ་དང༌། མེ་ལོང་གི་
208



སྒྲུབ་པ་དང་། པདྨ་གཙུག་ཏོར་གྱི་ས་བཅུ་པའི་གཟུངས་དང་། གསང་
སྔགས་སྒྲུབ་པའི་ཆོ་ག་སྟེ་གཉིས་པ་དང་། ཙན་དན་གྱི་བདུག་པ་སྒྲུབ་པའི་
ཆོ་ག་སྟེ་གསུམ་པ་དང་། ཐིག་ལེ་དང་རི་ལུའི་སྒྲུབ་པ་སྟེ་བཞི་པ་དང་། མི་
སྣང་བར་བྱ་བའི་རི་ལུའི་སྒྲུབ་པ་དང་། གསང་སྔགས་རིམ་པར་ཕྱེ་བའི་ཆོ་
ག་སྒྲུབ་པ་དང་ སྒྲོལ་མས་གསུངས་པས་པདྨའི་གཙུག་ཏོར་རིག་སྔགས་
དང༌། དེ་དག་ལ་འཇིག་རྟེན་པ་རྣམས་ཀྱིས་བསྲུང་བར་ཁས་བླངས་པ་སྟེ།
དེ་རྣམས་ཀྱིས་པདྨ་གཙུག་ཏོར་གྱི་སྐོར་རྫོགས་སོ། །དེ་ནས་པདྨ་ཡངས་པའི་
དཀྱིལ་འཁོར་གྱི་གཟུངས་དང་སྙིང་པོ་ཡི་གེ་གཅིག་པ། དེའི་ཡོ་བྱད་དང་
སྒྲུབ་པའི་ཆོ་ག སྨན་གྱི་དཀྱིལ་འཁོར། གསེར་གྱི་རི་ལུའི་དཀྱིལ་འཁོར།
ནོར་བུའི་རྒྱལ་པོ་གཞག་པའི་དཀྱིལ་འཁོར། དོན་ཡོད་པ་རྣམ་པར་འཕྲུལ་
བའི་དཀྱིལ་འཁོར་སྒྱུ་མ་ལྟ་བུའི་ཆོ་ག འགུགས་པ་ཆེན་པོ་དང་ལག་ན་རྡོ་
རྗེའི་གཟུངས་བསྟན་པའི་ཆོ་ག སྒྱུ་མའི་དེ་ཁོ་ན་ཉིད་སྒྲུབ་པའི་གསང་
སྔགས་དང་། རྣམ་པར་འཕྲུལ་བའི་དངོས་གྲུབ་ཀྱི་དཀྱིལ་འཁོར། པདྨའི་
དངོས་གྲུབ་ཀྱི་ཆོ་ག་གསང་བ། མཚན་མ་བྲི་བའི་ཕྱག་རྒྱའི་དཀྱིལ་འཁོར་གྱི་
ཆོག སྦྱིན་སྲེག་གི་དཀྱིལ་འཁོར་གྱི་ཆོ་ག རི་མོའི་དཀྱིལ་འཁོར་གྱི་ཆོ་ག
རས་རིས་ཀྱི་ཆོ་ག དོན་ཡོད་ལྕགས་ཀྱུའི་ཁྲོ་བོའི་སྙིང་པོ་གསུངས། གནོད་
སྦྱིན་ཁྲོས་པའི་གད་རྒྱངས་སྤྱི་གཙུག་འབར་བ་ཞེས་བྱ་བ་བཏུལ། ཁྲོ་བོ་
ལྕགས་ཀྱུའི་ལས་རབ་འབྱམས་ཀྱི་འཕྲོ་ལ་ལུས་ཏེ་མཇུག་མ་རྫོགས་པ་འདི་ལ་
བམ་པོ་ཉི་ཤུ་རྩ་བཞི་ཡོད་དོ། །དོན་ཡོད་ཞགས་པའི་སྙིང་པོ་ཞེས་བྱ་བའི་
གཟུངས་ནི། ཆོ་ག་ཞིབ་མོའི་མགོ་ན་ཡོད་པའི་དོན་ཡོད་ཞགས་པའི་སྙིང་པོ་
དང༌། འགྱུར་རྙིང་པ་ལ་འདྲ་བར་འདུག་ཅིང་། འགྱུར་གསར་བ་ལ་སྔགས་
209



ལ་མང་ཉུང་ཁྱད་ཆེ་བར་འདུག་ཀྱང་འགྱུར་ཁྱད་མ་གཏོགས་པ་དོན་གཅིག་
ཏུ་འདུག་པས་རྒྱུད་གཅིག་ཏུ་བགྲང་ངོ༌། །ཡང་དོན་ཡོད་ཞགས་པའི་སྙིང་པོ་
ཞེས་བྱ་བ་ལ་མཇུག་ན་ཁྲུས་ཆོ་ག་བྱེད་ཚུལ་དང་བཅས་པ་ནི། སྔར་གྱི་དེ་
ཉིད་ལས་གཟུངས་དང་སྙིང་པོ་ལོགས་སུ་བཏོན་པ་དང་། ཁྲུས་ཆོག་བྱེད་
ཚུལ་སྔོན་གྱི་མཁན་པོ་རྣམས་ཀྱིས་ཟིན་བྲིས་སུ་བཏབ་པར་སྣང་བས་རྒྱུད་་་་
ལོགས་སུ་མི་བགྲང་ངོ༌། །ཕར་ཕྱིན་དྲུག་གི་གཟུངས་དང་། ས་བཅུའི་
གཟུངས་རྣམས་ནི། ཆོ་ག་ཞིབ་མོ་ལས་གུད་དུ་བཏོན་པར་སྣང་བས་ལོགས་
སུ་མི་བགྲང་ངོ་། །སྤྱན་རས་གཟིགས་ཐོགས་པ་མི་མངའ་བའི་ཐུགས་རྗེ་ཆེན་
པོ་རྒྱ་ཆེར་ཡོངས་སུ་རྫོགས་པའི་གཟུངས་ནི། སྟོན་པ་རི་བོ་པོ་ཏ་ལར་
བཞུགས་པ་ན། སྤྱན་རས་གཟིགས་ཀྱིས་ཐོག་མར་ལུས་པོ་རེ་ཕྱག་སྟོང་སྤྱན་
སྟོང་བའི་གཟུངས་སྒྲུབ་པ་དང་བཅས་པ། དེ་ནས་སྤྱན་རས་གཟིགས་ཀྱི་
ཡུམ་གྱི་གཟུངས། དེའི་སྔགས་དང་ཕྱག་རྒྱ། དཀྱིལ་འཁོར་གྱི་ཆོ་ག་ཕྱག་སྟོང་
སྤྱན་སྟོང་གི་རས་རིས་འབྲི་ ཐབས་ ཕྱག་རྒྱའི་སྒྲུབ་ ཐབས་རྣམས་གསུངས་
སོ། །སྤྱན་རས་གཟིགས་དབང་ཕྱུག་གི་གསང་བའི་མཛོད་ཐོགས་པ་མེད་
པའི་ཡིད་བཞིན་གྱི་འཁོར་ལོའི་སྙིང་པོ་ཞེས་བྱ་བའི་གཟུངས་ནི། སྟོན་པ་
དྲང་སྲོང་རི་ལ་བཞུགས་པ་ནི། སྤྱན་རས་གཟིགས་ཀྱིས་གཟུངས་དང་སྙིང་
པོ་ཉེ་སྙིང་རྣམས་བསྟན་ནས་ཆོ་ག་བཤད་པ་སྡིག་པ་འཇོམས་པའི་ལེའུ་དང་
པོའོ། །གཉིས་པ་བྱམས་ཤིང་མོས་པར་འགྱུར་བའི་ཆོ་ག གསུམ་པ་བྱམས་
ཤིང་མོས་པར་འགྱུར་བའི་སྨན་ཨ་ཀ་ཏ་སྦྱོར་བ། བཞི་པ་སྨན་མུར་བའི་ཆོ་ག
ལྔ་པ་མིག་སྨན། ལེའུ་དྲུག་པ་སྦྱིན་སྲེག་ཧོམ་གྱི་ཆོ་ག་སྨན་སྦྱོར་བ་རྣམས་
གསུངས་སོ། །སྤྱན་རས་གཟིགས་དབང་ཕྱུག་ཞལ་བཅུ་གཅིག་པའི་གཟུངས་
210



ནི། གཞན་ཞིག་གི་འཕྲོ་ནས་དེ་ནས་བྱང་སེམས་སྤྱན་རས་གཟིགས་ཀྱིས།
ཐུབ་པ་ལ་གཟུངས་བཤད་དུ་གསོལ་བ་བཏབ་སྟེ་གཟུངས་ཀྱི་བྱུང་ཚུལ་ཕན་
ཡོན་དང་བཅས་པ་ཞུས་པས། སྟོན་པས་ལེགས་སོ་དང་བཤད་པར་གནང་
བས། དེས་སྟོན་པ་ལ་ཕྱག་འཚལ་ནས་གཟུངས་ཆོ་ག་དང་བཅས་པ་སྨྲས་
པའོ། །འདི་གཞན་ཞིག་ནས་ཕྱུང་བར་སྣང་ངོ༌། །ཀུན་ཏུ་བཟང་པོའི་
གཟུངས་ནི། སྟོན་པ་བྱ་རྒོད་ཕུང་པོའི་རི་ལ་བཞུགས་པའི་ཚེ་སྤྱན་རས་
གཟིགས་ཀྱིས་གསུངས་པའོ། །སྤྱན་རས་གཟིགས་ཀྱི་གཟུངས་དང་། སྤྱན་
རས་གཟིགས་ཀྱི་སྙིང་པོ་གཉིས་ནི་གཞན་ཞིག་ནས་ཕྱུང་བར་སྣང་ངོ༌། །ནཱི་
ལ་ཀཎྜའི་གཟུངས་ནི་སྨོན་ལམ་དང་གཟུངས་རྐྱང་སྟེ། གླེང་གཞི་དང་ཆོ་ག་
མེད། འཕགས་པ་ཡིད་བཞིན་གྱི་ནོར་བུ་འཁོར་ལོས་བསྒྱུར་བའི་གཟུངས་རྡོ་
རྗེ་སྙིང་པོ་ལས་ཕྱུང་བ་གཞན་ཞིག་ནས་ཕྱུང་བ་འདྲའོ། །སྙིང་རྗེ་མི་བཤོལ་
བའི་གཟུངས་ནི། གཟུངས་རྐྱང་ཞིག་གོ །པདྨ་ཅོད་པན་གྱི་རྒྱུད་ནི། སྟོན་པ་
ལྷའི་གཞལ་མེད་ཁང་ན་ལོངས་སྐུར་ཞུགས་པས། འོད་ཀྱིས་སྤྱན་རས་
གཟིགས་ལ་བསྐུལ་ནས་གླེང་གཞི་དང་སྐུ་བསྟན་པའི་ལེའུ་དང་། སྔགས་ཀྱི་
དང་། ཆོ་ག་གསང་སྔགས་གྲུབ་པའི་དང་། འཁོར་ལོའི་དང༌། མེའི་ལས་ཀྱི་
དང་། འཇིགས་པ་ཀུན་སྲུང་བའི་ཡོ་བྱད་དམ་ཚིག་བསྟན་པའི་དང་། དུག་
རབ་ཏུ་ཞི་བར་བྱེད་པའི་དང༌། སྲུང་འཁོར་གྱི་དང༌། སེར་བ་སྲུང་བའི་
དང༌། མཇུག་ཕན་ཡོན་བསྟན་པའི་ལེའུའོ། །འདི་སྔགས་ཀྱི་དངོས་གཞི་བཅུ་
གཅིག་ཞལ་གྱི་གཟུངས་དེ་ཡིན་པར་སྣང་ཞིང་། རྒྱུད་རྣམ་དག་ཡིན་མིན་
དཔྱད་པར་བྱའོ། །འཇིག་རྟེན་དབང་ཕྱུག་གི་རྟོག་པ་ནི། དང་པོ་བསྐྱེད་
ཆོག་དང་ཆོ་ག དེ་ནས་ཐང་སྐུའི་སྒྲུབ་པ་གཉིས་ཏེ་འདི་བྱ་རྒྱུད་ཡིན་མིན་
211



དཔྱད་པར་བྱའོ། །སེངྒེ་སྒྲའི་རྒྱུད་ཆུང་ནི། སྟོན་པ་རྡོ་རྗེའི་གདན་དུ་
བཞུགས་པ་ན་ཕྱག་རྡོར་གྱིས་ཞུས་ནས་གསུངས་པའོ། །རྒྱུད་རྒྱས་པ་ནི།
སྟོན་པ་པོ་ཏ་ལ་ན་བཞུགས་པ་ན། རྒྱལ་པོ་དབང་ཕྱུག་འོད་ཀྱི་མཛེ་བསལ་
བའི་ཕྱིར་འཇམ་དཔལ་གྱིས་ཞུས་ནས། སྟོན་པས་སེངྒེའི་སྐྱེས་རབས་དང་
བཅས་པ་གསུངས་སོ། །སེངྒེ་སྒྲའི་དམ་བཅས་པའི་གཟུངས་ནི། གཞན་ཞིག་
ནས་ཕྱུང་བར་སྣང་ངོ༌། །སྤྱན་རས་གཟིགས་ཀྱི་མཚན་བརྒྱ་རྩ་བརྒྱད་པ་རྒྱལ་
བ་ཐམས་ཅད་ཀྱི་རིང་བསྲེལ་རིན་པོ་ཆེའི་ཟ་མ་ཏོག་ཅེས་བྱ་བ་ནི། སྟོན་པ་
པོ་ཏ་ལ་ཀ་ན་འཁོར་རྣམས་ལ་ཆོས་སྟོན་པའི་ཚེ། ཚངས་པ་ལ་སོགས་པ་
རྣམས་ཀྱིས་སྤྱན་རས་གཟིགས་ལ་མཚན་བརྒྱ་རྩ་བརྒྱད་པས་བསྟོད་པ་ཕན་
ཡོན་དང་བཅས་པ་བརྗོད་པའོ། །ཡང་གླེང་གཞི་འདྲ་བ་ལ་མཚན་བརྒྱ་རྩ་
བརྒྱད་པོ་ལྷུག་པར་ཡོད་པ་སྟེ། འདི་གཉིས་འགྱུར་གྱི་ཁྱད་པར་མ་ཡིན་པ་
དོན་གཅིག་ཏུ་སྣང་ངོ་། །ལུས་ཀྱི་དབྱིབས་མཛེས་པ་ཞེས་བྱ་བའི་གཟུངས་ནི།
གླེང་གཞི་མེད། གཟུངས་ཕན་ཡོན་ཆོ་ག་དང་བཅས་པ་གསུངས་པའོ། །
གཞན་གྱིས་མི་ཐུབ་པ་མི་འཇིགས་པ་སྦྱིན་པ་ཞེས་བྱ་བའི་གཟུངས་ནི། ཕྱག་
འཚལ་སྔོན་དུ་འགྲོ་བའི་སྒོ་ནས་སྤྱན་རས་གཟིགས་ཀྱིས་གཟུངས་ཀྱི་ཕན་་་་་
ཡོན་དང་། རང་གི་སྙིང་པོའི་གཟུངས་དང་སྔོན་གང་ལས་ཐོབ་པ་སྲུང་བ་
དང་བཅས་པ་གསུངས་ཏེ་གཞན་ལས་ཕྱུང་བའོ། །སྟོང་འགྱུར་གྱི་གཟུངས་
ནི། གཟུངས་ཆོ་ག་དང་བཅས་པ་སྟེ་གཞན་ནས་ཕྱུང་བའོ། །དེ་བཞིན་
གཤེགས་པ་ཐམས་ཅད་ཀྱིས་བྱིན་གྱིས་བརླབས་སེམས་ཅན་ལ་གཟིགས་ཤིང་
སངས་རྒྱས་ཀྱི་ཞིང་གི་བཀོད་པ་ཀུན་ཏུ་སྟོན་པ་ཞེས་བྱ་བའི་གཟུངས་ནི།
སྟོན་པ་རི་གྲུ་འཛིན་ན་བཞུགས་པའི་ཚེ་འཁོར་རྣམས་ཀྱིས་མཆོད་དེ། སྟོན་
212



པས་སེམས་ཅན་ཐམས་ཅད་ལ་དམིགས་པ་སྙིང་རྗེ་ཆེན་པོའི་ཤེས་པ་ལས་་་་
གནས་པ་ཞེས་པའི་ཏིང་ངེ་འཛིན་ལ་ཞུགས་པས་འོད་ཀྱིས་འཇིག་རྟེན་སྣང་
ཞིང་སེམས་ཅན་རྣམས་སྐྱོན་ལས་གྲོལ་ཞིང་དེར་འདུས་པའི་ཚེ། འཇམ་
དཔལ་གྱིས་སྤྱན་རས་གཟིགས་ལ་བསྐུལ་བས། དེ་དང་འཁོར་ཐམས་ཅད་
ཀྱིས་ཞུས་པས་ཆོས་འདིའི་ཏིང་ངེ་འཛིན་ཐོབ་ཚུལ་ལ་སོགས་ཕན་ཡོན་རྒྱས་
པ་དང་། གཟུངས་ཕན་ཡོན་དང་བཅས་པ་གསུངས། དེ་ནས་ཕྱག་རྡོར་
གྱིས་གཟུངས་དཀྱིལ་ཆོག་དང་བཅས་པ་གསུངས་པ་ལ་ལེགས་སོ་གནང་ནས་
ཕན་ཡོན་རྒྱས་པར་གསུངས། དེ་ནས་སྤྱན་རས་གཟིགས་ཀྱིས་གཟུངས་ཆོ་ག་
དང་བཅས་པ་གསུངས་པ་ལ་ལེགས་སོ་གནང་ནས། གནོད་སྦྱིན་མོ་དཔེ་
མེད་མས་གཟུངས་རས་རིས་ཀྱི་ཆོ་ག་དང་བཅས་པ་སྨྲས་པ་ལ་ལེགས་སོ་་་་་
གནང་། དེ་ནས་ལྷ་མོ་དུང་ཅན་མས་གཟུངས་ཆོ་ག་དང་བཅས་པ་སྨྲས་པ་
ལ་ལེགས་སོ་གནང་། དེ་ནས་ལྷ་མོ་འཇིགས་བྱེད་མས་གཟུངས་རས་རིས་ཀྱི་
ཆོ་ག་དང་བཅས་པ་སྨྲས་པ་ལ་ལེགས་སོ་གནང་། དེ་ནས་སྤྱན་རས་གཟིགས་
ཀྱིས་ཞུས་པའི་ལན་དུ་སྟོན་པས་ཕན་ཡོན་ལྷུག་པ་དང་ཚིགས་སུ་བཅད་པ་་་་
རྒྱས་པར་གསུངས་ནས་འཁོར་གྱིས་འབྲས་བུ་ཐོབ་སྟེ། ཆོས་འཛིན་པའི་མིང་
དང་ཕན་ཡོན་གསུངས་སོ། །བྱང་ཆུབ་སེམས་དཔའ་འཕགས་པ་སྤྱན་རས་
གཟིགས་དབང་ཕྱུག་ལག་པ་སྟོང་པ་དང་མིག་སྟོང་པ་དང་ལྡན་པའི་ཆོ་ག་་་་
ཞིབ་མོ་ནི། ཐུབ་པ་རི་གྲུ་འཛིན་ན་རིན་པོ་ཆེ་བཀོད་པའི་ཁྱམས་ན་སེངྒེའི་
ཁྲི་ལ་བཞུགས་ཏེ་གཟུངས་བཤད་པར་དགོངས་པ་དང་། ཉན་ཐོས་དང་
བྱང་སེམས་ལ་སོགས་པའི་འཁོར་འདུས་པའི་དབུས་སུ། སྤྱན་རས་གཟིགས་
ཀྱིས་ཆོ་འཕྲུལ་བསྟན་པ་ལ། བྱང་སེམས་གཟུངས་ཀྱི་དབང་ཕྱུག་རྒྱལ་པོ་ཐེ་
---
213



ཚོམ་སྐྱེས་ཏེ་སྟོན་པ་ལ་ཞུས་པས། སྟོན་པས་སྤྱན་རས་གཟིགས་ཀྱི་མཐུ་ཡིན་
ནོ། །ཞེས་ལུང་བསྟན་ནོ། །དེ་ནས་སྤྱན་རས་གཟིགས་སྟན་ལས་ལངས་ཏེ།
སྟོན་པ་ལ་གཟུངས་སྔགས་བཤད་པར་ཞུས་པས། སྟོན་པས་གནང་ནས།
དེས་སྔོན་གཟུངས་སྔགས་ཐོས་པའི་གཏམ་རྒྱུད་དང་སྨོན་ལམ་བཏབ་པས།
ཕྱག་སྟོང་སྤྱན་སྟོང་བྱུང་ཚུལ་ལ་སོགས་པའི་ཕན་ཡོན་དང་། གཟུངས་
སྔགས་བརྗོད་པའི་སྔོན་དུ་ཕྱག་དང་སྨོན་ལམ་བྱ་ཚུལ་དང་། གཟུངས་
སྔགས་ཀྱི་ཕན་ཡོན་རྒྱས་པ་གསུངས་ནས། ཐལ་མོ་སྦྱར་ཏེ་སྙིང་རྗེ་ཆེན་པོའི་
རང་བཞིན་གྱི་གཟུངས་སྨྲས་པས། ས་གཡོ་བ་ལ་སོགས་པའི་ཆོ་འཕྲུལ་བྱུང་
བ་དང་། ཚངས་པས་གཟུངས་དེའི་ཚུལ་དང་མཚན་ཉིད་ཞུས་པས། སྙིང་རྗེ་
ཆེན་པོའི་སེམས་ལ་སོགས་པ་དེའི་མཚན་ཉིད་དུ་གསུངས་ནས། ཚངས་པས་
དེ་ཁས་བླངས་སོ། །དེ་ནས་སྤྱན་རས་གཟིགས་ཀྱི་གཟུངས་འདོན་པའི་ཆོ་ག་
དང་། བཏོན་པའི་ཕན་ཡོན་དང་། འདོན་མཁན་ལ་གནོད་པ་བྱུང་ན་ཞི་
བར་བྱེད་པའི་ཚིགས་བཅད་དང་། སྙིང་པོ་དེའི་ཕན་ཡོན་རྒྱས་པ་རྣམས་
གསུངས་ནས་མཚམས་བཅད་པ་ལ་སོགས་པའི་ལས་ཕྲན་ཚེགས་ཕན་ཡོན་་་་་
དང་བཅས་པ་གསུངས་སོ། །དེ་ནས་ཐུབ་པས་ཀུན་དགའ་བོ་ལ། གཟུངས་
དེ་ལ་བརྟེན་ནས་ནད་ཞི་བ་དང་། གནོད་པ་དང་ལྟས་ངན་ཞི་བ། ཁྱིམ་
གཅིག་ཏུ་ནད་དང་འབྱུང་པོ་བྱུང་བ་གཅོད་པའི་ ཐབས་རྣམས་ གསུངས་
པས། ཀུན་དགའ་བོས་ཞུས་ནས་མིང་གི་རྣམ་གྲངས་དང་། སྤྱན་རས་
གཟིགས་ཀྱི་མིང་གི་རྣམ་གྲངས་དང༌། སྔོན་གྱི་སྐྱེས་རབས་གསུངས་ནས།
སྤྱན་རས་གཟིགས་ཀྱིས་སྐུའི་ཆ་ཤས་ལ་བལྟས་ནས་དངོས་གྲུབ་སྒྲུབ་པའི་་་་་
ཐབས་དང་། སྙིང་པོའི་ཕན་ཡོན་རྣམས་གསུངས་པས་འཁོར་རྣམས་
214
ས



དགའོ། །་།དེ་ནས་བྱང་སེམས་ཉི་འོད་ཀྱིས་རིག་སྔགས་འཆང་སྲུང་བའི་
ཐབས་གསུངས་སོ། །དེ་ནས་བྱང་སེམས་ཟླ་འོད་ཀྱིས་རིག་སྔགས་འཆང་
སྲུང་བའི་ཐབས་ཕན་ཡོན་དང་བཅས་པ་གསུངས་སོ། །དེ་ནས་སྟོན་པས་
ཀུན་དགའ་བོ་ལ་རྫས་ལ་བརྟེན་པའི་ལས་ཕྲན་ཚེགས་ཀྱི་སྒྲུབ་ཐབས་རྒྱ་ཆེར་
གསུངས་པ་དང་། སྤྱན་རས་གཟིགས་ཀྱིས་སྟོན་པ་ལ། སྙིང་པོ་དེ་འཛིན་
པའི་གང་ཟག་སྲུང་བར་དམ་བཅས་ནས་གཟུངས་ཀྱི་ཆོ་ག་བཤད་པར་་་
གསོལ་བ་བཏབ་པས་དེས་ལེགས་སོ་གནང་ནས། སྔོན་བདུད་བཅོམ་དུས་ཀྱི་
གཏམ་རྒྱུད་སྔོན་དུ་སོང་བས་རྩ་བའི་གསང་སྔགས་ཕན་ཡོན་དང་བཅས་པ་
དང་། གཟུངས་ཀྱི་སྒྲུབ་ཐབས་ཕྲན་ཚེགས་དང་། ཕྱག་རྒྱ་བཅུ་གཉིས་
གཟུངས་སྔགས་ཕན་ཡོན་དང་བཅས་པ་དང་། དཀྱིལ་འཁོར་བྲི་བའི་ཆོ་ག་
དང་། དཀྱིལ་འཁོར་དེའི་མདུན་དུ་དངོས་གྲུབ་སྒྲུབ་པའི་གཟུངས་སྔགས་ཀྱི་
ཆོ་ག་དང་། བདེ་བ་ཐོབ་པ། རྒྱལ་པོ་དགའ་བ། ནད་བཅད་པ། ཚེ་བསྲིང་
བ། བུ་བཙའ་བ། མིག་ནད་སེལ་བ་རྣམས་གསུངས་སོ། །དེ་ནས་རས་རིས་
བྲི་ཚུལ་སྒྲུབ་པ་དང་བཅས་པ། ཕྱག་སྟོང་སྤྱན་སྟོང་འབྱུང་བའི་རྒྱུ་མཚན་
རྣམས་གསུངས་སོ། །དེ་ནས་སྟོན་པས་གཟུངས་སྔགས་ཀྱི་ཕན་ཡོན་གསུངས་
པས་སྤྱན་རས་གཟིགས་དགའ་སྟེ་གཟུངས་སྔགས་བཤད་པས། ས་གཡོས།
ངན་སོང་རྣམས་སྐྲག་པ་དང་། དེ་དག་ལ་གཟུངས་སྔགས་ཀྱི་ནུས་མཐུ་དང་།
བདུད་ཕམ་པར་བྱེད་པ་ལ་སོགས་པའི་ལས་ཚོགས་ཕྲན་ཚེགས་དང་། སྔར་
གྱི་ཕྱག་རྒྱའི་འཕྲོ་ཕྱག་རྒྱ་བཅུ་གསུམ་པ་ནས་ཉི་ཤུ་རྩ་ལྔ་པའི་བར་གསང་་་་་་
སྔགས་དང་ལས་སྦྱོར་དང་ཕན་ཡོན་དང་བཅས་པ་གསུངས་ཏེ། འདིའང་
འཕྲོ་ལ་ལུས་པ་འདྲའོ། །འདི་ལ་དཀྱིལ་འཁོར་གཅིག་ཡོད་དོ། །སྤྱན་རས་
215



གཟིགས་དབང་ཐུགས་རྗེ་ཆེ་ལ་ཕྱག་འཚལ་ལོ། །བདག་གིས་ཆོས་རྣམས་
ཐམས་ཅད་མྱུར་དུ་རྟོགས་པར་ཤོག ཅེས་སོགས་ཀྱི་ཕྱག་འཚལ་དང་སྨོན་
ལམ་སྔོན་དུ་བཏང་ནས་གཟུངས་རྒྱས་པ་དང་དེའི་ཕན་ཡོན་རྒྱས་པར་་་་
གསུངས་ནས། མཐར། བདག་གིས་གཟུངས་འདིའི་མཐུ་སྟོབས་རྒྱས་བརྗོད་
ན། །བསྐལ་པར་བརྗོད་ཀྱང་མཐར་ཐུག་ཡོངས་མི་འགྱུར། །ཞེས་པའི་བར་
གསུངས་ཏེ། མགོ་ཡང་མེད་མཇུག་ཀྱང་མེད་པའི་གཟུངས་ཕན་ཡོན་དང་
བཅས་པ་ཞིག་འབྱུང་སྟེ། འདི་རྒྱུད་གཞན་ཞིག་ནས་ཕྱུང་བ་འདྲ་ཞིང་།
རྒྱུད་ཡང་དག་གི་དུམ་བུ་ཞིག་སྣང་ལ། གཟུངས་ཀྱི་ངོ་བོ་རྒྱུད་སྔ་མའི་
གཟུངས་གཅིག་དང་འདྲ་བར་སྣང་ངོ༌། །
གསུམ་པ་ནི། དེ་བཞིན་གཤེགས་པ་ཐམས་ཅད་ཀྱི་ཡུམ་སྒྲོལ་མ་ལས་སྣ་
ཚོགས་འབྱུང་བའི་རྒྱུད་ནི། སྟོན་པ་དགའ་ལྡན་ན་བྱང་སེམས་དང་ལྷ་མང་
པོ་དང་ཐབས་ཅིག་ཏུ་བཞུགས་པའི་ཚེ། ཕ་རོལ་གྱི་སྡེ་རབ་ཏུ་འཇོམས་པའི་
རྡོ་རྗེ་ལྟ་བུའི་ཏིང་ངེ་འཛིན་ལ་བཞག་པས། བདུད་བཅོམ་ཞིང་འཇིག་རྟེན་
སྣང་བར་བྱས། འོད་ཟེར་ཀུ་རུ་ཀུལླེའི་གཙུག་ཏུ་ནུབ་པས། མཆོད་པའི་ཆར་
ཕབ། བསྟོད་པས་བསྟོད་པ་དང་། འཇམ་དཔལ་གྱིས་སྟོན་པ་ལ་ཡུམ་གྱི་རྒྱུ་
མཚན་ཞུས་པ་ལེའུ་དང་པོའོ། །གཉིས་པས་མཆོད་པ། གསུམ་པས་ཕྱག་
འཚལ་ཉི་ཤུ་རྩ་གཅིག་མ་བསྒྱུར་བའི་བསྟོད་པ། བཞི་པས་བརྟེན་པའི་
དཀྱིལ་འཁོར་གྱི་ལྷ་བསྐྱེད་པ། ལྔ་པས་ལྷ་དབང་བསྐུར་བ། དྲུག་པས་སྔགས།
བདུན་པས་ཞི་བའི་ལས་ཚོགས། བརྒྱད་པས་རྒྱས་པ། དགུ་པས་དབང་།
བཅུ་པས་དྲག་པོ། བཅུ་གཅིག་པས་འཕྲིན་ལས་སྣ་ཚོགས། བཅུ་གཉིས་པས་
རྡོ་རྗེའི་རིགས་ཀྱི་སྒྲོལ་མ་བསྐྱེད་པ། བཅུ་གསུམ་པས་པདྨའི་རིགས། བཅུ་
216



བཞི་པས་དེ་བཞིན་གཤེགས་པའི་རིགས། བཅོ་ལྔ་པས་རིན་པོ་ཆེའི་རིགས།
བཅུ་དྲུག་པས་ལས་ཀྱི་རིགས། བཅུ་བདུན་པས་སྦྱིན་སྲེག བཅོ་བརྒྱད་པས་
ཞི་བའི་སྲུང་འཁོར། བཅུ་དགུ་པས་དབང་གི་སྲུང་འཁོར་རོ། །ཉི་ཤུ་པས་
རྒྱས་པའི་སྲུང་འཁོར། ཉེར་གཅིག་པས་ཤིན་ཏུ་རྒྱས་པའི་སྲུང་འཁོར། ཉེར་
གཉིས་པས་ཞི་བ་ཆེན་པོའི་སྲུང་འཁོར། ཉེར་གསུམ་པས་ཞི་བའི་འཁོར་ལོ།
ཉེར་བཞི་པས་ཞི་བ་ཆེན་པོ། ཉེར་ལྔ་པས་རྒྱས་པའི་འཁོར་ལོ། ཉེར་དྲུག་
པས་དབང་དྲག་གི་འཁོར་ལོ། ཉེར་བདུན་པས་དབང་སྡུད་ཀྱི་འཁོར་ལོ།
ཉེར་བརྒྱད་པས་བསྐྲད་པའི་འཁོར་ལོ། ཉེར་དགུ་པས་དབྱེ་བ། སུམ་ཅུ་པས་
གསད་པ། སོ་གཅིག་པས་མྱོས་བྱེད། སོ་གཉིས་པས་མནན་པ། སོ་གསུམ་
པས་དགྲ་མནན་པ། སོ་བཞི་པས་རིག་སྔགས་ཀྱི་སྦྱོར་བ་མནན་པ། སོ་ལྔ་
པས་དམ་ཚིག་དང་སྡོམ་པ་བསྟན་པ་རྣམས་གསུངས་སོ། །དེ་ནས་ཕྱུང་བའི་
ཕྱག་འཚལ་ཉེར་གཅིག་ནི་དེ་ཉིད་དུ་གཏོགས་པས་ལོགས་སུ་མ་བགྲངས་ལ།
ཕྱག་འཚལ་ཉེར་གཅིག་གཞན་ནི་བླ་མེད་དུ་བཀྲལ་བས་དེར་གཏོགས་སོ། །
འདི་བྱ་རྒྱུད་ཡང་དག་ཡིན་མིན་བརྟག་གོ །སྒྲོལ་མའི་མཚན་བརྒྱ་རྩ་བརྒྱད་
པ་ནི། སྟོན་པ་བཀོད་པ་ཕུན་སུམ་ཚོགས་པའི་པོ་ཏ་ལ་ན་སྤྱན་རས་གཟིགས་
ལ་ཆོས་སྟོན་པའི་ཚེ། ཕྱག་ན་རྡོ་རྗེས་འཇིགས་པ་ལས་གྲོལ་བའི་ཐབས་ཞུས་
པས། སྤྱན་རས་གཟིགས་ཀྱིས་དེའི་ཡོན་ཏན་དང་མཚན་བརྒྱ་རྩ་བརྒྱད་
གསུངས་པ་སྟེ། འདིའི་མཚན་རེ་རེ་ལ་སྒྲུབ་ཐབས་རེ་རེ་སློབ་དཔོན་ཙནྡྲ་
གོ་མིས་མཛད་པར་སྣང་ངོ་། །སྒྲོལ་མའི་མཆོག་ཅེས་བྱ་བའི་ལྷ་མོའི་མཚན་
བརྒྱ་རྩ་བརྒྱད་པ་ནི། རྒྱུད་གཞན་ཞིག་ནས་ཕྱུང་བས་གླེང་གཞི་མེད། དེ་
ནས་སྒྲོལ་མས་སྔོན་མ་མཐོང་མ་ཐོས་པའི་གཟུངས་ཀྱི་མཆོད་པ་བརྗོད་པས་
217



འཇིག་རྟེན་པ་རྣམས་སྐྲག་ནས་ཕྱག་འཚལ་བ་དང་། རིག་སྔགས་འཆང་
འཁོར་བཅས་ཀྱིས་མཚན་བརྒྱ་རྩ་བརྒྱད་ཀྱིས་བསྟོད་པས། སྒྲོལ་མས་རིག་
སྔགས་ཀྱི་ཕན་ཡོན་གསུངས་པའོ། །སྒྲོལ་མས་དམ་བཅས་པའི་གཟུངས་ནི།
སྒྲོལ་མས་གཟུངས་དང་དམ་བཅའ་བརྗོད་པ་སྟེ། གཞན་ཞིག་ནས་བྱུང་
བའོ། །འཇིགས་པ་ཆེན་པོ་བརྒྱད་ལས་སྒྲོལ་བའི་གཟུངས་ནི། གཟུངས་དང་
ཕན་ཡོན་བསྟན་པ་སྟེ་གཞན་ཞིག་ནས་ཕྱུང་བའོ། །སྒྲོལ་མ་འཇིགས་པ་
བརྒྱད་ལས་སྐྱོབ་པའི་མདོ་ནི། སྟོན་པ་རི་རབ་ཀྱི་སྟེང་ན་བཞུགས་པའི་ཚེ་
སྒྲོལ་མས་སྨྲས་པ་ཡིན་ཟེར་ཏེ། འདི་རྫུན་མ་གཅིག་འདྲའོ། །གྲགས་ལྡན་
མའི་གཟུངས་ནི། གཟུངས་ཕན་ཡོན་དང་བཅས་པ་སྟེ། གཞན་ཞིག་ནས་
ཕྱུང་བའོ། །
བཞི་པ་ནི། རྟ་མགྲིན་གྱི་རྒྱུད་ཆེན་པོ་དཔལ་སྡོམ་པ་ཞེས་བྱ་བ་དང་། །
རྟ་མགྲིན་གྱི་རྟོག་པ་བདུན་བརྒྱ་པ་ཞེས་བྱ་བ་ནི་བོད་ན་མི་བཞུགས་ལ། ཧ་
ཡ་གྲི་བའི་གཟུངས་ནི་གཞན་ནས་ཕྱུང་བའི་གཟུངས་རྐྱང་ཞིག་གོ །གསང་
སྔགས་ཕྱིར་བཟློག་པ་རྣམ་པར་རྒྱལ་བ་ཅན་ཞེས་བྱ་བའི་ཁྲོ་བོ་ནི། གཟུངས་
ཕན་ཡོན་དང་བཅས་པ་སྟེ། གཞན་ནས་ཕྱུང་བར་སྣང་ངོ་། །པཎ་ཤ་ཝ་རིའི་
མདོ་ནི་གཟུངས་དང་རྟོག་པའི་ཆོ་ག་ཅུང་ཟད་དང་བཅས་པའོ། །རི་ཁྲོད་ལོ་
མ་གྱོན་པ་ཞེས་བྱ་བའི་གཟུངས་རྐྱང་བ་ལ་མགོའི་ཕྱག་འཚལ་ལ་སོགས་བོད་
སྐད་དུ་བསྒྱུར་བ་སྟེ། དེ་གཉིས་གཞན་ནས་ཕྱུང་བར་སྣང་ངོ༌། །
ལྔ་པ་ནི། ཕྱིར་བཟློག་པ་སྟོབས་ཅན་ནི་གླེང་གཞི་མེད། གཟུངས་རྐྱང་
སྟེ་འདི་སྔགས་དོན་ལ་ཕོ་ཉ་ནག་པོ་ཆེན་པོར་ཡོད་དོ། །ལྷ་མོ་དཔལ་ལུང་
བསྟན་པའི་གཟུངས་ནི། སྟོན་པ་བདེ་བ་ཅན་ན་བཞུགས་པའི་ཚེ། ལྷ་མོ་
218



དཔལ་སྟོན་པ་ལ་ཕྱག་འཚལ་ནས་ཕྱོགས་གཅིག་ཏུ་འདུག་གོ །དེ་ནས་སྟོན་
པས་སྤྱན་རས་གཟིགས་ལ་ལྷ་མོ་དཔལ་གྱི་མིང་བརྒྱ་རྩ་བརྒྱད་ཀྱི་ཕན་ཡོན་་་་
གསུངས་པས།་སྤྱན་རས་གཟིགས་ཀྱིས་དེའི་དགེ་བ་བསྐྱེད་ཚུལ་ལ་སོགས་
ཞུས་པས། དེའི་དང་པོ་སེམས་བསྐྱེད་ཚུལ་མཚན་བརྒྱ་རྩ་བརྒྱད་པ་གཟུངས་
སྔགས་དང་བཅས་པ་གསུངས་པའོ། །དཔལ་ཆེན་མོའི་མདོ་ནི། སྟོན་པ་བདེ་
བ་ཅན་ན་བཞུགས་པའི་ཚེ། སྤྱན་རས་གཟིགས་ལ་སྟོན་པས་དཔལ་ཆེན་
མོའི་མིང་བཅུ་གཉིས་ཕན་ཡོན་དང་བཅས་པ་བཀའ་སྩལ་པའོ། །དཔལ་
ཆེན་མོའི་མཚན་བཅུ་གཉིས་པ་ནི་དེ་དང་འདྲ་ལ་འདྲ་མིན་གཅིག་གོ །
མཆོག་ཐོབ་པའི་རིག་སྔགས་ནི་གཟུངས་རྐྱང་ཕན་ཡོན་དང་བཅས་པ་སྟེ།
འདི་ལྷ་མོ་དུང་ཅན་མའི་སྔགས་ཡིན་ལ། འདི་དང་ལྷ་མོ་དཔལ་གཉིས།
པདྨའི་རིགས་སུ་དོན་ཞགས་ཀྱི་ཆོ་ག་ཞིབ་མོ་ནས་གསུངས་སོ། །ལྷ་མོ་སྒྲ་
ལྡན་ལ་བསྟོད་པ་སྔགས་དང་བཅས་པ་ནི། རྒྱུད་ཡིན་མིན་ཐེ་ཚོམ་ཟ་ཞིང་།
ཡིན་ན་དབྱངས་ཅན་མ་པདྨའི་རིགས་སུ་གཏོགས་པར་ཆོ་ག་ཞིབ་མོ་ལས་་་་
བཤད་དོ། །གསུམ་པ་ལ། རིགས་ཀྱི་གཙོ་བོ་དང་། རིགས་ཀྱི་བདག་པོ་དང༌།
རིགས་ཀྱི་ཡུམ་དང་། རིགས་ཀྱི་ཁྲོ་བོ་ཁྲོ་མོ་དང༌། རིགས་ཀྱི་ཕོ་ཉ་དང་ཕྱག་
ཉན་ཕོ་མོ་དང་ལྔའི་དང་པོ་ནི། ལས་ཀྱི་སྒྲིབ་པ་ཐམས་ཅད་སྦྱོང་བ་ཞེས་བྱ་
བ་མི་འཁྲུགས་པའི་གཟུངས་ནི། གླེང་གཞི་མེད། གཟུངས་རྟོག་པ་དང་
བཅས་པ་སྟེ། འདི་ཡང་མཚན་ཉིད་ལ་བལྟས་ན་དེ་བཞིན་གཤེགས་པའི་
རིགས་སུ་གསལ་ཡང་། བླ་མ་དག་རིགས་ཀྱི་གཙོ་བོར་མཛད་དོ། །གཉིས་པ་
ནི། རིག་པ་མཆོག་གི་རྒྱུད་ནི། བཅོམ་ལྡན་འདས་མཉན་ཡོད་ན་བཞུགས་
པའི་དུས་སུ། ཕྱག་རྡོར་གྱིས་རིག་པ་མཆོག་གི་སྙིང་པོ་ཡི་གེ་བཞི་པ་ཞེས་བྱ་
219
14



བ་གསུངས་ནས་དེའི་ལས་ཚོགས་གསུངས་སོ། – །དེ་ནས་ཕྱག་རྡོར་གྱིས་
སྔོན་གྱི་སྐྱེ་རྒྱུད་དང་། འབྱུང་པོ་དབང་ལྡན་གྱི་རིག་མཆོག་གི་ལས་ཚོགས་
གསུངས་སོ། །དེ་ནས་དཀྱིལ་འཁོར་གྱི་ཆོ་ག་ལོག་འདྲེན་སྒྲུབ་པའི་ཆོ་ག
སྙིང་པོ་དང་། ཉེ་བའི་སྙིང་པོའི་དང་། ནག་མོ་དྲག་མོའི་དང་། རྒྱལ་བ་ལྡན་
མའི་དང་། རྡོ་རྗེ་ལྕགས་སྒྲོག་གི་དང་། རྡོ་རྗེ་སེར་མོའི་དང་། ཤུགས་ལྡན་
མའི་ཆོ་ག་དང་། རྡོ་རྗེ་གདོང་གི་ཆོ་ག་ནས། ཕོ་ཉ་མོ་ཐམས་ཅད་ཀྱི་ཆོ་གའི་
བར་དང་། ཕྱག་ན་རྡོ་རྗེའི་སྲས་པོ་རྡོ་རྗེ་སྡེའི་དང་། མུརྟ་ད་ཀའི་དང་།
སྤྱན་རས་གཟིགས་ཀྱི་དང་། སངས་རྒྱས་སྤྱན་གྱི་དང་། དབང་ཕྱུག་ཆེན་
པོའི་དང༌། ཕུར་བུ་གསུམ་པའི་དང་། མ་མོ་རྣམས་ཀྱི་དང༌། བདུད་རྩི་ཐབ་
སྦྱོར་གྱི་དང་། ཚངས་པའི་ཆོ་ག་དང༌། རྒྱུད་ཕྱི་མ་ལས། ལོག་འདྲེན་འབྱུང་
པོ་དང་། རིག་སྔགས་ཀྱི་རྒྱལ་པོའི་ཆོ་ག་དང་། དེ་ནས་རིག་སྔགས་ཀྱི་རྒྱལ་
པོའི་ཆོ་ག་དང༌། དེ་ནས་རིག་སྔགས་ཀྱི་རྒྱལ་པོའི་ལས་ཕྱི་མ་ལ་རིག་སྔགས་
དང་། སྙིང་པོ་དང་ཉེ་བའི་སྙིང་པོའི་ལས་རྣམས་དང་། དེ་ལ་བརྟེན་པའི་
འབྱུང་པོའི་བདག་པོ་དང་ཕོ་ཉ་དང་ལོག་འདྲེན་དང་གོས་དཀར་དང་རྡོ་་་་
རྗེའི་སྡེ་དང་། གཙུག་ནས་བྱུང་རྣམས་ཀྱི་ཆོ་ག་དང༌། དཔལ་ལྡན་ལྷ་མོའི་
གླེང་གཞི་དང་རིག་སྔགས་དང་དཀྱིལ་འཁོར་གྱི་ཆོ་ག་དང༌། ལྷ་མོ་ནམ་གྲུའི་
ཆོ་འབྲང་དང་། མཚན་ཉིད་དང་། ཕྲེང་ལྡན་མ་དང་། མཛོད་ལྡན་མ་དང༌།
འབར་ལྡན་མ་དང་། མེ་ལྕེ་མ་དང་། མེ་སྟག་མ་དང་། ཡང་ཕྲེང་ལྡན་མ་
དང་། འབར་ལྡན་མ་དང༌། ཁ་འབར་མ་སྟེ་ཕོ་ཉ་མོ་དྲུག་གི་ཆོ་ག་དང་།
ཚོགས་བརྒྱད་ཀྱི་དང་། ལྷ་མོ་དྲུག་མའི་དང་། དཀའ་བཟློག་མའི་དང་། རྡོ་
རྗེ་འབར་བ་ཞེས་བྱ་བའི་ཆོ་ག་སྟེ། དེ་རྣམས་དཔལ་ཐམས་ཅད་འབྱུང་བའི་
220



.
.
དཀྱིལ་འཁོར་ཞེས་བྱ་བ་དཔལ་ལྷ་མོ་ལ་བརྟེན་པའོ། །མཱ་མ་ཀཱི་དང་། སྟོབས་
པོ་ཆེ་དང༌། ཁྲོ་བོ་རྡོ་རྗེ་ཁུ་ཚུར་དང་། རྡོ་རྗེ་ཁུ་ཚུར་མ་དང་། སངས་རྒྱས་
སྤྱན་གྱི་རྒྱུད་ཕྱི་མ། མ་མོ་རྣམས་ཀྱི་ཆོ་ག་རྒྱས་པའི་ལས་དང་འཇིག་རྟེན་གྱི་
མ་མོ་རྣམས་ཀྱི་ལས་དང་། བདུད་རྩི་ཐབ་སྦྱོར་གྱི་ལས་དང་། ཚངས་པས་
བཤད་པའི་ལས་དང་། འཇིག་རྟེན་སྐྱོང་བ་བཞིས་བཤད་པའི་ལས་དང་།
བདུད་རྩི་ཐབ་སྦྱོར་གྱིས་ཞུས་ནས་གདོན་ཆེན་བཅོ་བརྒྱད་གསོ་བའི་ལས་་་་་་
དང༌། སའི་ལྷ་མོ་དང༌། མེ་ལྷ་དང་། ཚིག་ལྡན་མ་དང༌། རྫོང་རིའི་ལྷ་མོ་
དང༌། སྲེད་མེད་ཀྱི་བུའི། ཀླུ་ཆེན་པོ་བཞིའི་གསང་བའི་དཀྱིལ་འཁོར་དང་།
ལག་ན་རྡོ་རྗེ་དང་ལྷ་ཆེན་པོ་དང་དཀའ་བཟློག་མས་བཤད་པའི་ལས་ཀྱི་
དཀྱིལ་འཁོར་ཕྱག་རྒྱ་དང་བཅས་པར་བཤད་པ། ལས་ཀྱི་དཀྱིལ་འཁོར་ལག་
ན་རྡོ་རྗེའི་དཀྱིལ་འཁོར་ཆེན་པོ་ལ་གནས་གཞི། རྡོ་རྗེ་ལྕགས་ཀྱུ་མའི་སྒྲུབ་
ཐབས། མཆོག་འགྲོ་མའི་སྔགས་ཀྱི་ཆོ་ག རྩེད་མོ་ཅན་གྱི་སྙིང་པོ། གཏུམ་
པོའི་སྙིང་པོའི་ཆོ་ག་འགྲོ་ལྡིང་གི་དང་བཅས་པ། ལག་ན་རྡོ་རྗེའི་སྙིང་པོ།
འདོད་པའི་རྡོ་རྗེ་མའི་ཆོ་ག རྡོ་རྗེ་འོག་པག་ཅན་གྱི་ཆོ་ག རྡོ་རྗེ་སྡེའི་ཆོ་ག
གཞལ་མེད་ཁང་གི་གནས་ཀྱི་ཆོ་ག ཕོ་ཉ་མོ་བཅུའི་བཤད་པ། ཕོ་ཉ་མོ་དྲུག་
ཅུ་རྩ་བཞི་བཤད་པ། ཕོ་ཉ་མོ་བཅུའི་ཆོ་ག་རྒྱས་བཤད། བློ་གྲོས་རྡོ་རྗེ་མའི་
ཆོ་ག རྡོ་རྗེ་ནག་མོའི་ཆོ་ག གཞན་གྱིས་མི་ཐུབ་པའི་ཆོ་ག སྔགས་ཐམས་
ཅད་ཀྱི་སྤྱིའི་ཆོ་ག་ལས་བློ་གྲོས་རྡོ་རྗེ་མའི་ཆོ་ག ལྟ་བ་མའི་ཆོ་ག རྡོ་རྗེ་ལུ་གུ་
རྒྱུད་གསུང་འཕྲོ་ལ་ལུས་པ་འདྲའོ། །འབྱུང་པོ་འདུལ་བྱེད་གཞན་ཞིག་གི་
འཕྲོ་ལ་གསུངས་པས་གླེང་གཞི་མེད། འབྱུང་མོའི་རྒྱལ་མོ་ཆེན་མོ་བརྒྱད་ཀྱི་
བརྟག་པ། དུར་ཁྲོད་དུ་འཇུག་མའི་འབྱུང་མོ་ཆེན་མོ་བརྒྱད་ཀྱི་ཆོ་ག ཀ་ཏ་
221



L
ཡ་ན་ཆེན་མོ་བརྒྱད་ཀྱི་ཆོ་ག དཀྱིལ་ཆོག་སྟོན་པ་དངོས་གྲུབ་ཀྱི་ཆོ་ག་རྒྱས་
པ། བསྐྱེད་ཆོག་སྟོན་པ་དཀྱིལ་འཁོར་གྱི་ཆོ་ག་རྒྱས་པའི་ལེའུ། ཕྱག་རྒྱ་དང་
སྔགས་སྟོན་པ་དངོས་གྲུབ་ཀྱི་ཆོ་ག་དཀྱིལ་འཁོར་གྱི་སྒྲུབ་པ་དང་། སྒྲུབ་པའི་
ཐབས་ཀྱི་ཆོ་ག་རྒྱས་པའི་རིམ་པར་ཕྱེ་བ་དང་པོ་དང་། མངག་གཞུག་སྒྲུབ་
པའི་ཆོ་ག་རྒྱས་པ་དང་། བྲན་མོ་སྒྲུབ་པའི་ཆོ་ག་རྒྱས་པ་དང་། འབྱུང་པོ་
སྒྲུབ་པའི་ཆོ་ག་རྒྱས་པ་དང་། ལྷའི་བུ་མོ་སྒྲུབ་པའི་ཆོ་ག་རྒྱས་པ་དང་། །
གནོད་སྦྱིན་མོ་བརྒྱད་སྒྲུབ་པའི་ཆོ་ག་རྒྱས་པ་དང་། ཀླུ་མོ་བརྒྱད། མིའམ་ཅི་
མོ་དྲུག་སྒྲུབ་པའི་ཆོ་ག་རྒྱས་པ། ཁྲོ་བོའི་དཀྱིལ་འཁོར་གྱི་ཆོ་ག མངག་
གཞུག་སྒྲུབ་པའི་ཆོ་ག་རྒྱས་པ། དངོས་གྲུབ་ཀྱི་སྒྲུབ་པའི་ཆོ་ག ཕྱག་རྒྱའི་
མཚན་ཉིད། སྒྲུབ་ཐབས་ཀྱི་ཆོ་ག་རྒྱས་པ་དང་བཅས་པས་རིམ་པར་ཕྱེ་བ་
གཉིས་པ་རྫོགས་ཏེ། འབྱུང་པོ་འདུལ་བྱེད་སྟོང་ཕྲག་བཅུ་དྲུག་པ་ལས་ཇི་
སྙེད་པའོ། །འདི་སློབ་དཔོན་ཏ་ཐཱ་ག་ཏ་རཀྵི་ཏས་སྤྱོད་པའི་རྒྱུད་དུ་བྱས་
མོད་ཀྱི། སློབ་དཔོན་ཨ་བྷྱས་མན་ངག་སྙེ་མར་ཡང་བྱ་བའི་རྒྱུད་དུ་བཤད་
དོ། །རྡོ་རྗེ་ས་འོག་གི་རྒྱུད་ནི། སྟོན་པ་མཉན་ཡོད་ན་བཞུགས་པ་ན། ཤར་
ཕྱོགས་ནས་ཕྱག་རྡོར་འཁོར་བཅས་འོངས་ཏེ། སྟོན་པས་ཤོད་ཅིག་པར་
བཀའ་སྩལ་པས། དེས་བྱུང་ཚུལ་དང་དཀྱིལ་འཁོར་བསྟན་པ་ལེའུ་དང་པོ།
གཉིས་པ་སྔགས་དང་ཕྱག་རྒྱ། གསུམ་པ་བསྙེན་པའི་ཆོ་ག བཞི་པ་བུ་གའི་
མཚན་ཉིད་མཚོན་པ། ལྔ་པ་འཁྲུལ་འཁོར་འབའ་ཞིག་པ། དྲུག་པ་དཀྱིལ་
འཁོར་དང་ཕྱག་རྒྱ་ལས་དོན་ཡོད་པ། བདུན་པ་དབང་བསྐུར་བ། བརྒྱད་པ་
བྲིས་སྐུ་ལ་བརྟེན་ནས་ལས་ཐམས་ཅད་སྒྲུབ་པ། དགུ་པ་བྲིས་སྐུ་ལ་བརྟེན་
ནས་ལྷ་མ་ཡིན་གྱི་བུ་མོ་ལ་དྲག་ཤུལ་སྤྱོད་པ། བཅུ་པ་ལྷ་མ་ཡིན་གཞན་ལེན་
222



，
གྱི་གཙུག་ཏུ་བྲི་བ། བཅུ་གཅིག་པ་རྡོ་རྗེ་ཉིང་ཁུ། བཅུ་གཉིས་པ་རྡོ་རྗེ་སྒྲུབ་
པ། བཅུ་གསུམ་པ་སྨན་དང་རྩི། བཅུ་བཞི་པ་འཁྲུལ་འཁོར་བརྟག་པ། བཅོ་
ལྔ་པ་དཔལ་གྱི་སྒོར་འཇུག་པ། བཅུ་དྲུག་པ་དཔལ་གྱི་སྒོར་དྲག་ཤུལ་སྤྱོད་པ།
བཅུ་བདུན་པ་མཚན་ཉིད་ཀྱི། བཅོ་བརྒྱད་པ་རིག་པ་འཛིན་པའི། བཅུ་དགུ་
པ་གྲུབ་པའི་དཀྱིལ་འཁོར་གྱི་བྱ་བ་དཔའ་བོ་གཅིག་པའི། ཉི་ཤུ་པ་རྒྱས་པའི།
ཉེར་གཅིག་པ་ཐམས་ཅད་སྒྲུབ་པའི། ཉེར་གཉིས་པ་འཁྲུལ་འཁོར་འཇོམས་
པ་རྒྱས་པའི། ཉེར་གསུམ་པ་རིག་སྔགས་ཀྱིས་འདུལ་བའི། ཉེར་བཞི་པ་
ཕྱོགས་ཀྱི་མཚན་ཉིད་ཀྱི། ལེའུ་ཉེར་ལྔ་པས་འོག་གི་གསང་བ་རྣམས་
གསུངས་སོ། །ལག་ན་རྡོ་རྗེའི་གཟུངས་ཆོ་ག་དང་བཅས་པ་ནི། ཉམས་ཉི་ཤུ་
རྩ་ལྔའི་སྒོ་ནས་ཕྱག་འཚལ་ཏེ་གཟུངས་རིང་དང་ཆོ་ག་ཅུང་ཟད་གསུངས་ཏེ་
གླེང་གཞི་མེད་དོ། །ལག་ན་རྡོ་རྗེའི་མཚན་བརྒྱད་པ་ནི། རིག་མཆོག་གམ་
གཞན་ཞིག་ནས་ཕྱུང་བ་འདྲའོ། །ལག་ན་རྡོ་རྗེའི་སྙིང་པོ་དམ་པ་བརྒྱད་ཀྱི་
ཡ་གྱལ་རྡོ་རྗེ་རྣམ་འཇོམས་ནི། ཁ་ཅིག་རྡོ་རྗེ་གདན་དུ་གསུངས་སོ་ཟེར་བ་
ལ། སློབ་དཔོན་སངས་རྒྱས་གསང་བས། རྡོ་རྗེའི་གདན་ནི་མ་ཡིན་ཏེ། རྡོ་
རྗེའི་གདན་དུ་སྔགས་གསུངས་པ་ནི་མེད་དོ། །དེ་ཡང་། བསམ་གྱིས་མི་
ཁྱབ་པའི་མདོ་ལས། ཤཱ་རིའི་བུ་དེ་བཞིན་གཤེགས་པ་ཐམས་ཅད་ནི་དང་པོ་
རྡོ་རྗེའི་གདན་ལ་མངོན་པར་རྫོགས་པར་སངས་རྒྱས་པ་ཡིན་ཀྱང་དེར་ཆོས་
གསུངས་པར་ནི་མི་འགྱུར་རོ། །དེ་ཅིའི་ཕྱིར་ཞེ་ན། དེར་ནི་བདུད་འདུལ་བ་
ལས་སེམས་ཅན་གཞན་འདུལ་བ་མ་ཡིན་ཏེ། རྡོ་རྗེའི་སྙིང་པོ་དེ་ད་ལྟའི་
སེམས་ཅན་གྱིས་མ་རྟོགས་པའི་ཕྱིར་རོ་ཞེས་གསུངས་པའི་ལུང་དང་འགལ་
བའི་ཕྱིར་རོ་ཞེས་བཀག་གོ། །དེས་ན་རྡོ་རྗེ་རིན་པོ་ཆེའི་གནས་རི་རབ་ཀྱི་
223



ཤར་ལྷོ་ན་རྡོ་རྗེ་ལྷུན་པོ་རི་རབ་ཀྱི་ཟོམ་ཞེས་བྱ་བ་ས་ཕྱོགས་རྡོ་རྗེས་གཏམས་
པ་ན་བཞུགས་པའི་ཚེ་རྒྱལ་པོ་གཟུགས་ཅན་སྙིང་པོའི་བུ་མ་སྐྱེས་དགྲ་མིང་
གི་རྣམ་གྲངས་ལོག་པའི་སྙིང་པོ་ཞེས་བྱ་བ་དེས། ཕ་བསད། འཁོར་ཐམས་
ཅད་མི་དགེ་བ་བཅུ་ལ་བཙུད་པས་མི་མ་ཡིན་པ་རྣམས་འཁྲུགས་ནས་ནད་
སྣ་ཚོགས་བྱུང་ཞིང་ཐམས་ཅད་སྡུག་བསྔལ་བར་གྱུར་པ་དང་། རྒྱལ་པོ་སྡེ་
བཞིས་སྟོན་པ་ལ་ཞུས་པས། སྟོན་པས་ཕྱག་ན་རྡོ་རྗེ་ལ་བསྐུལ་བས་སངས་
རྒྱས་ཀྱི་བྱིན་གྱི་རླབས་ཀྱི་སྟོབས་ཀྱིས་ཕྱག་ན་རྡོ་རྗེའི་ཐུགས་གཉིས་སུ་མེད་
པའི་ཡེ་ཤེས་དེ་ཉིད་ཁྲོ་བོ་རྡོ་རྗེ་རྣམ་འཇོམས་ཀྱི་སྐུར་བྱུང་ནས། དེས་
གཟུངས་ཆོ་ག་ཕན་ཡོན་དང་བཅས་པ་གསུངས་པ་སྟེ། འདི་རྒྱུད་དོ་ཅོག་གི་
རྩ་བ་ཞེས་བྱ་བ། རྡོ་རྗེ་ལྷུན་པོ་རི་རབ་ཀྱི་ཟོམ་ཞེས་བྱ་བའི་རྒྱུད་ལེའུ་བརྒྱ་
དང་བརྒྱད་ཡོད་པའི་ལེའུ་དང་པོ་འདི་ཡིན་ཅིང་འོག་མ་ཐམས་ཅད་ཀྱི་རྩ་་་
བའི་རྒྱུད་དུ་འགྲེལ་པས་བཤད་དོ། །དེའི་བཤད་བརྒྱུད་རྡོ་རྗེ་རི་རབ་ཆེན་
པོའི་རྩེ་མོའི་ཁང་པ་བརྩེགས་པའི་གཟུངས་ནི། གནས་རྡོ་རྗེ་ལྷུན་པོའི་རྩེ་
མོའི་ཁང་བརྩེགས་ས་གཞི་རྡོ་རྗེས་གཏམས་པ། བརྒྱ་བྱིན་གྱི་རྡོ་རྗེ་སེངྒེའི་ཁྲི་
ལ། འདས་མ་འདས་ཀྱི་འཁོར་དཔག་མེད་ལ་ཆོས་སྟོན་པའི་ཚེ། མཛོད་
སྤུ་ནས་སངས་རྒྱས་ཀྱི་ཞིང་ཀུན་ཏུ་སྟོན་པ་ཞེས་བྱ་བའི་འོད་ཟེར་སྤྲོས་པས་
ཞིང་འདི་དང་ཞིང་གཞན་ཐམས་ཅད་སྣང་བར་བྱས། བདུད་ཀྱི་གནས་
ཐམས་ཅད་འབར། བདུད་རྙིད་རྙིད་པོར་གྱུར་པས། དེས་བདུད་རིས་ཀྱི་
དམག་བསྡུས་ཏེ་སྟོན་པ་ལ་མཚོན་ཆ་སྣ་ཚོགས་འཕངས་པས་མེ་ཏོག་གི་སྤྲིན་
དུ་གྱུར། བདུད་བཅིང་བ་ལྔས་བཅིངས་ཏེ་རྡོ་རྗེའི་ཁྱམས་སུ་འགྱེལ། བདུད་
རིས་རྣམས་སྟོན་པ་ལ་སྐྱབས་སུ་སོང་ངོ་། །དེ་ནས་སྟོན་པས་ཕྱག་རྡོར་ལ་
224



བདུད་སྡིག་ཅན་སློང་ལ་སྟན་ལ་ཞོག་ལ་སྐྱབས་སུ་འགྲོ་བར་གྱིས་ཤིག་ཅེས་་་་
གསུངས་པས། ཕྱག་རྡོར་ལངས་ཏེ་སྟོན་པ་ལ་བསྟོད་ནས། བདུད་ཀྱི་དཀྱིལ་
འཁོར་འཇོམས་པའི་ཏིང་ངེ་འཛིན་ལ་ཞུགས་པས། ས་གཡོ་ཞིང་འདི་དང་
གཞན་ཐམས་ཅད་སྣང་ངོ༌། །ཞིང་གཞན་གྱི་འཁོར་གྱིས་རང་རང་གི་སྟོན་པ་
ལ་ལྟས་ཀྱི་རྒྱུ་ཞུས་པས་ལུང་བསྟན་ནས། སྟོན་པས་ལྟས་ལུང་བསྟན་འགྲོ་
བར་གནང་བས་ཞིང་འདིར་འོངས་སོ། །དེའི་ཚེ་ཤར་ནས་སངས་རྒྱས་རྡོ་རྗེ་
རབ་འཇོམས་ཀྱི་འཁོར་བྱང་སེམས་རྡོ་རྗེ་སྙིང་པོ་ཞེས་བྱ་བ་ཞིག་གིས་སྟོན་
པ་ལ་ཞུས་ནས་འཁོར་བཅས་འདིར་ཕྱིན་ནས་ཆོ་འཕྲུལ་བསྟན་པས། ངན་
སོང་རྣམས་དེ་ལས་གྲོལ་ནས་སུམ་ཅུ་རྩ་གསུམ་དུ་སྐྱེས་ཏེ་མཆོད་བསྟོད་བྱས་
སོ། །བྱང་སེམས་འཁོར་བཅས་ཀྱིས་ཀྱང་སྟོན་པ་ལ་བསྟོད་དོ། །དེ་བཞིན་དུ་
ཕྱོགས་བཅུ་ཐམས་ཅད་ཀྱི་འཁོར་བསྡུས་ནས་ཆོ་འཕྲུལ་དུ་མ་བསྟན་པའི་ཚེ།
ཕྱོགས་བཅུའི་སངས་རྒྱས་ཐམས་ཅད་ཀྱིས་ཀྱང་ཕྱག་བརྐྱངས་ནས་ཕྱག་རྡོར་
ལ་ལགས་སོ་གནང་སྟེ། འཁོར་རྣམས་ཀྱང་ཆོས་ཉན་དུ་བཏང་ངོ་། །དེ་ནས་
སྟོན་པས་ཕྱག་རྡོར་ལ་བདུད་བཅིང་བ་ལས་ཁྲོལ་ལ་སྐྱབས་སུ་འགྲོར་ཆུག་་་་
ཅིག་ཅེས་གསུངས་པས། ཕྱག་རྡོར་གྱིས་ཏིང་ངེ་འཛིན་ལ་སྙོམས་པར་ཞུགས་
པས་ཞིང་གཡོས། ཕྱག་རྡོར་ཡང་མེ་ལྕེ་གཅིག་ཏུ་འབར་བའི་ཁྲོ་བོ་ཤིན་ཏུ་
འཇིགས་སུ་རུང་བར་གྱུར་ནས་བགེགས་ཚོགས་གཟིར་བས་དེ་རྣམས་སྐྱབས་
སུ་སོང་ངོ༌། །དེ་ནས་བདུད་སྡིག་ཅན་དངངས་སྐྲག་སྟེ་དུ་འདོད་ཀྱང་དུ་མ་
ནུས་སོ། །དེ་ནས་ཕྱག་རྡོར་གྱི་ཞབས་གཉིས་ལ་ཁྲོ་བོ་གཉིས། དཔྲལ་བ་ནས་
ཁྲོ་བོ་གཅིག་སྤྲུལ་པས་དེ་རྣམས་ཀྱིས་ཤིན་ཏུ་མི་བཟད་པའི་ཆོ་འཕྲུལ་གྱིས་་་་
བདུད་ཟིལ་གྱིས་མནན་ནས་ལག་ན་རྡོ་རྗེ་ལ་ཅི་བགྱི་ཞེས་ཞུས་པས། བདུད་
225



སྐྱབས་སུ་འགྲོ་བ་དང་བགེགས་རྣམས་ཐུལ་ཅིག་ཅེས་གསུངས་པས། དེ་དག་
གི་ཧཱུྃ་ཞེས་པའི་སྒྲས་སྟོང་གསུམ་བཀང་སྟེ་གཟུངས་རིང་སྨྲས་པས། ཆོ་
འཕྲུལ་མི་བཟད་པ་བྱུང་ནས་གདུག་པ་ཅན་རྣམས་སྐྱབས་སུ་སོང་། བདུད་
སྡིག་ཅན་ཡང་ཉེན་ནས་སྐྱབས་སུ་སོང་སྟེ་སེམས་བསྐྱེད་པས་འཁོར་རྣམས་
ངོ་མཚར་ནས་སྟོན་པ་ལ་བསྟོད་ཅིང་མཆོད། བདུད་སྡིག་ཅན་ཡང་དགའ་
བ་སྐྱེས་ཏེ་སྟོན་པ་དང་ཕྱག་རྡོར་ལ་མཆོད་ཅིང་བསྟོད་དོ། །དེ་ནས་ཕྱག་
རྡོར་གྱིས་ཁྲོ་བོ་དེ་དག་ལ་གདུག་པ་ཅན་རྣམས་དམ་ཚིག་འཛིན་དུ་ཆུག་ཅིག
དེས་གདུག་པ་ཅན་རྣམས་ལ་བཀའ་སྩལ་པས། དེ་རྣམས་སེམས་བསྐྱེད་ཅིང་
དམ་ཚིག་བཟུང་ནས་ཕྱག་རྡོར་ཡང་ཏིང་ངེ་འཛིན་ལས་ལངས་སོ། །དེ་ནས་
ཤཱ་རིའི་བུས་ཕྱག་རྡོར་ལ་ཏིང་ངེ་འཛིན་གྱི་མིང་དྲིས་པས། མཚན་མེད་ཀྱི་
ཏིང་ངེ་འཛིན་ཟབ་མོ་དང༌། སངས་རྒྱས་ཐམས་ཅད་ཀྱི་སྐུ་གསུང་ཐུགས་ཀྱི་
གསང་བ་བསྟན་པས། སངས་རྒྱས་ཐམས་ཅད་དང༌། ཤཱ་རིའི་བུས་ལེགས་སོ་
བྱིན་ནས་འཁོར་རྣམས་ཀྱིས་འབྲས་བུ་ཐོབ་སྟེ། སྟོན་པ་ལ་རང་གི་སྙིང་པོ་
བཤད་པར་གསོལ་བ་བཏབ་པས། སྟོན་པས་སྙིང་པོ་གསུངས་པ་དང་འཁོར་
རྣམས་འགྱེལ་བར་གྱུར་ཏོ། །དེ་ལ་སྟོན་པས་བཀའ་བསྒོས་ནས་ཕྱག་རྡོར་
གྱིས་སྙིང་པོ་གསུངས་པས་བསླང་སྟེ་དམ་ཚིག་ལ་གནས་སོ། །དེ་ནས་སྟོན་
པས་ཀུན་དགའ་བོ་ལ་རྒྱུད་གཏོད་ཅིང་མིང་གི་རྣམ་གྲངས་དང་བཅས་པ་་་་
གསུངས་པའོ། །རྡོ་རྗེ་ཕྲ་མོ་ཐོགས་པ་མེད་པའི་གཟུངས་ནི། སྟོན་པ་རྡོ་རྗེ་
རགས་པའི་ཏིང་ངེ་འཛིན་ལ་སྙོམས་པར་ཞུགས་པའི་ཚེ། ཕྱག་རྡོར་སྟོན་
པའི་ཐད་དུ་འདུག་པ་དང༌། སྟོན་པའི་སྤྲུལ་པ་བྲམ་ཟེའི་ཁྱེའུ་ཞིག་གིས་ཕྱག་
རྡོར་ལ། ལྷ་ཀླུ་ཉམ་ཆུང་བ་རྣམས་ལ་གནོད་པའི་གདོན་རྣམས་གཞོམ་པའི་
226
：



གསང་སྔགས་བཤད་དུ་གསོལ་ཞེས་ཞུས་པས། ཕྱག་རྡོར་གྱི་རྣམ་འཇོམས་ཀྱི་
སྙིང་པོ་དང་ཉེ་སྙིང་གཉིས་ཆོ་ག་དང་བཅས་པ་གསུངས། སྟོན་པས་ལེགས་
སོ་གནང་ནས་བྲམ་ཟེའི་ཁྱེའུས་ཀྱང་ལྷ་གནས་གསུམ་དུ་བསྒྲགས་སོ། །ལག་
ན་རྡོ་རྗེ་རྨི་ལམ་མཐོང་བའི་གཟུངས་ནི། གཟུངས་རྐྱང་ཞིག་སྟེ་དཔའ་བོ་
གཅིག་གྲུབ་བམ་གཞན་ཞིག་ནས་ཕྱུང་བ་འདྲ་བས་གང་ནས་ཕྱུང་བ་དེའི་་་་
ཁོངས་སུ་གཏོགས་སོ། །
གསུམ་པ་ནི། རྡོ་རྗེ་མི་ཕམ་མེ་ལྟར་རབ་ཏུ་རྨོངས་བྱེད་ཅེས་བྱ་བའི་
གཟུངས་ནི། སྟོན་པ་རིན་པོ་ཆེའི་རྩེ་མོ་ཁང་པ་བརྩེགས་པ་ཅན་གྱི་རི་ལ་
བཞུགས་ཏེ་ཆོས་སྟོན་པ་ན། འཇིག་རྟེན་པའི་འཁོར་རྣམས་ཉམ་ཐག་པའི་
སྒྲ་འབྱིན་ནས། དྲིས་པས་བདག་ཅག་ལག་ན་རྡོ་རྗེ་འཁོར་བཅས་ཀྱིས་
གནོད་པ་བགྱིས་ན་བསྐྱབ་ཏུ་གསོལ་ཞེས་གསོལ་བས། སྟོན་པས་དགོངས་
པ་ཙམ་གྱིས་ལག་ན་རྡོ་རྗེ་འཁོར་བཅས་དེར་འོངས་པ་དང་། སྟོན་པས་རྡོ་
རྗེ་འཆང་ལ་བཀའ་བསྒོ་ནས་རྡོ་རྗེ་མཚོན་ཆའི་མེ་སྒྲོན་ཞེས་བྱ་བའི་ཏིང་ངེ་
འཛིན་ལ་ཞུགས་ཏེ་སྟོང་གསུམ་མེ་ལྕེས་ཁྱབ་པར་བྱས་ཏེ་གྲུབ་པའི་རྡོ་རྗེ་དེ་
ལག་ན་རྡོ་རྗེ་ལ་བྱིན་ནོ། །དེས་འོད་ཀྱིས་ལག་ན་རྡོ་རྗེ་ལ་བསྐུལ་བས་དེའི་རྡོ་
རྗེའི་འོད་ཀྱིས་ཆོ་འཕྲུལ་བསྟན་པ་དང་རྡོ་རྗེ་མི་ཕམ་མ་དེར་འོངས་པ་དང་།
རྡོ་རྗེ་འཆང་གིས་བཀའ་བསྒོས་པ་བཞིན་སྙིང་པོ་ཕན་ཡོན་དང་བཅས་པ་་་་
གསུངས་པའོ། །འདི་ཕྱག་རྡོར་དབང་བསྐུར་བའི་རྒྱུད་ནས་ཡུམ་དུ་བཤད་
དོ། །
བཞི་པ་ནི། བདུད་རྩི་ཐབ་སྦྱོར་གྱི་སྙིང་པོ་བཞི་པ་ཞེས་བྱ་བའི་
གཟུངས་ནི། སྔགས་བཞི་སྙིང་པོ་དང་ཕན་ཡོན་དང་བཅས་པ་གསུངས་པ་
༡27



སྟེ་གཞན་ཞིག་ནས་ཕྱུང་བ་འདྲའོ། །རིག་སྔགས་ཀྱི་རྒྱལ་མོ་ཆེན་མོ་རྒྱལ་བ་
ཅན་ཞེས་བྱ་བའི་གཟུངས་ནི། སྟོན་པ་ལུས་འཕགས་རི་ལ་བཞུགས་པ་
ན་འབྱུང་པོ་རྣམས་འཁྲུགས་ནས་འཁོར་རྣམ་བཞི་ལ་གནོད་པ་བྱེད་ཅིང་ཀུ་
ཅོའི་སྒྲ་ཆེན་པོ་བྱུང་ངོ༌། །དེ་ནས་སྟོན་པས་ཕྱོགས་བཞི་ནས་གློག་ལ་སོགས་
པ་གཟིགས་ནས་རྡོ་རྗེ་འཆང་ལ་བརྡ་མཛད་པས། དེས་ཤར་ཕྱོགས་བཅིངས་
པའི་ རིག་སྔགས་གསུངས་ནས་ལག་ན་རྡོ་རྗེ་ལ་བཀའ་བསྒོ་ཞིང་ཡང་ལྷོ་
ཕྱོགས་བཅིང་བའི་རིག་སྔགས་གསུངས་སོ། །དེ་ནས་རྡོ་རྗེ་ཕོ་ཉ་མོས་ལྷོ་
ཕྱོགས་བཅིངས། ལུ་གུ་རྒྱུད་ཀྱིས་བྱང་ཕྱོགས་བཅིང་བ་ཆོ་ག་དང་བཅས་པ་
སྨྲས་ནས། དེ་ནས་ཕྱག་རྡོར་གྱིས་ཞུས་པས། སྟོན་པས་རིག་སྔགས་ཀྱི་རྒྱལ་
མོ་རྒྱལ་བ་ཅན་གཟུངས་ཕན་ཡོན་དང་བཅས་པ་བཀའ་སྩལ་པ་དང༌། ཕྱག་
རྡོར་གྱིས་གསང་སྔགས་ཀྱི་གཞི་ཕན་ཡོན་དང་བཅས་པ་གསུངས་པས་སྟོན་
པས་ལེགས་སོ་གནང་ནས་ཕན་ཡོན་དང་བཅས་པར་གཟུངས་གཉིས་བཀའ་
སྩལ་པ་དང་། རྣམ་སྲས་ཀྱིས་ཀྱང་གཟུངས་ཕན་ཡོན་དང་བཅས་པ་སྨྲས་པ་
དང་། སྟོན་པས་ལེགས་སོ་གནང་ནས་མིང་གསུངས་པའོ། །འདི་སྔགས་དོན་
ཁྲོ་མོར་གསལ་ལོ། །
ལྔ་པ་ནི། སྟོབས་པོ་ཆེའི་གཟུངས་ནི་སྟོན་པ་རི་བཏང་བཟུང་ན་སེམས་
ཅན་ལ་དབུགས་འབྱིན་ཅིང་། རྡོ་རྗེའི་རིགས་དང་པདྨའི་རིགས་ཀྱི་ལྷ་དང༌།
འཇིག་རྟེན་པ་རྣམས་ཀྱིས་བསྐོར་བའི་ཚེ། སྟོན་པས་གཟུངས་སྡེ་ཚན་གཉིས་
གསུངས་པས་བདུད་ཀྱི་གནས་སུ་ཆོ་འཕྲུལ་ཆེན་པོ་བྱུང་སྟེ། བདུད་དམག་
དཔུང་དང་བཅས་པ་དེར་ལྷགས་པ་དང་། ཁྲོ་བོ་འཆོལ་པས་ཤིན་ཏུ་
འཇིགས་སུ་རུང་བའི་ཆ་བྱད་བསྟན་པས། བདུད་རྣམས་མྱོས་ཤིང་བཅིང་བ་
228
་



ལྔས་བཅིངས་སོ། །དེ་ནས་རིག་སྔགས་སྡེ་ཚན་གཉིས་ཕན་ཡོན་དང་བཅས་
པ་གསུངས་པ་དང་། ཕྱག་རྡོར་དབང་ལྡན་གྱི་དཀྱིལ་ཆོག་བཤད་པར་
གསོལ་བ་བཏབ་པས། དཀྱིལ་འཁོར་དུ་ཞུགས་པ་དང་གཟུངས་ཀྱི་ཕན་ཡོན་
གསུངས་སོ། །དེ་ནས་སྟོན་པ་ལ་བདུད་ཀྱིས། སྟོབས་པོ་ཆེ་སུ་ཡིན་ཞུས་པས།
སངས་རྒྱས་ཡིན་ནོ་གསུངས་ནས་བདུད་སྡིག་ཅན་རྣམས་ཀྱང་སྐྱབས་སུ་
སོང་ནས་དགེ་བསྙེན་བྱས་སོ། །དེ་ནས་རབ་འབྱོར་གྱིས་དྲིས་ལན་གྱིས་
སྟོབས་པོ་ཆེ་བཟུང་བའི་འབྲས་བུ་བསྟན་ནས། སྟོན་པ་དང་ཕྱག་རྡོར་གྱིས་
དྲིས་ལན་གྱིས་མིང་གི་རྣམ་གྲངས་ཕན་ཡོན་དང༌། ཡང་གཟུངས་བཀའ་
སྩལ་ནས། འཇམ་དཔལ་གྱི་དྲིས་ལན་གྱིས་སྟོང་པར་བསྟན། སྤྱན་རས་
གཟིགས་ཀྱིས་དྲིས་ལན་གྱིས་སྤྲུལ་པ་གཏན་ལ་ཕབ་ནས། དེ་རྗེས་སུ་མདོ་
སྡེའི་ཕན་ཡོན་རྒྱས་པར་བཀའ་སྩལ་ལོ། །འདི་ལ་སྟོབས་པོ་ཆེ་ཕྱག་བཞི་པར་
ཡོད་དོ། །ཁྲོ་བོའི་རྒྱལ་པོ་རྨེ་བ་བརྩེགས་པ་ལ་བསྟོད་པ་སྔགས་དང་བཅས་
པ་ནི། རྨེ་བརྩེགས་ཀྱི་སྔགས་དང་། རྨེ་བརྩེགས་ཞལ་གསུམ་ཕྱག་དྲུག་པའི་
བསྟོད་པ་ཞིག་སྟེ་རྒྱུད་ཡིན་མིན་བརྟག་པར་བྱའོ། །རྡོ་རྗེ་ལུ་གུ་རྒྱུད་ཀྱི་རྟོག་
པ་ནི། གཞན་ཞིག་གི་འཕྲོ་ལ། དེ་ནས་ཡང་དག་བཤད་བྱ་བ། །དཔལ་སྐྱེད་
སྡུག་བསྔལ་སེལ་བྱེད་ཅིང་། །སྡང་བ་འཆིང་ཚོགས་ལས་གྲོལ་བའི། །ཆོ་ག་
མཛེས་མས་ལེགས་པར་ཉོན། །ཞེས་སྐབས་ཕྱེ་ནས། སློབ་དཔོན་དང་སློབ་
མའི་མཚན་ཉིད་བསྟན་ཏེ། བདེན་པ་ཆེན་པོ་འགྲུབ་པའི་ཏིང་ངེ་འཛིན་ལ་
ཞུགས་ནས། གཟུངས་རིང་པོ་གསུངས་པ་དང་། འབྱུང་པོ་རྣམས་སྐྲག་ནས་
བསྟོད་པས་བསྟོད་དེ། ལྷ་མོས་སྔགས་གསུངས་པ་ནི། སྔགས་བསྟན་པའི་
ལེའུ་སྟེ་དང་པོའོ། །གཉིས་པས་ལྷ་མོ་ཞལ་དྲུག་ཕྱག་དྲུག ཞལ་གཅིག་ཕྱག་
229



གཉིས་རྣམས་དང་ཕྱག་རྒྱ་བསྟན། གསུམ་པས་དབང་བསྐུར་ཡེ་ཤེས་དགུག་
གཞུག་དང་འཁྲུལ་འཁོར་ལ་སོགས་ལས་ཚོགས་བསྟན། བཞི་པས་སྦྱིན་སྲེག་
སྟེ། འདིར། ཡེ་ཤེས་སེམས་པའི་སྦྱོར་བ་ཡིས། །ཐ་དད་རྟོག་པ་སྤོང་བར་
བྱེད། །ཅེས་སོགས་གསུངས་འདུག་གོ །རྡོ་རྗེ་མཆུ་ཞེས་བྱ་བ་ཀླུའི་དམ་ཚིག་
ནི་གཞན་ཞིག་གི་འཕྲོ་ལ་གསུངས་པས། དེ་ནས་ཞེས་སྨོས་ཏེ། སྟོན་པ་གྲོང་
ཁྱེར་དེ་བ་ན་ཀླུ་དང་ལྷ་མིན་རྣམས་ལ་ཆོས་སྟོན་པའི་ཚེ། གྲོང་དེ་ན་བྲམ་ཟེ་
ཁྱབ་འཇུག་བྱིན་ཞེས་བྱ་བ་ཞིག་ཡོད་པ་དེའི་ཞིང་སྨིན་ཁར་ཆར་ཆད་པས་
ཀླུ་ལ་སྦྱིན་སྲེག་བྱས་སོ། །དེར་ཀླུ་ཁྲོས་ནས་ཞིང་ཚིག་ཅིང་བྲམ་ཟེའི་ལུས་ལ་
མེ་ལྕེ་ཕབ་པས། བྲམ་ཟེས་སྟོན་པ་ལ་སྐྱབས་ཞུས་སོ། །དེ་ནས་ཕྱག་རྡོར་གྱིས་
སྟོན་པ་ལ་དེའི་ལོ་ཐོག་སྐྱོང་བའི་ཐབས་ཞུས་པས། སྟོན་པས་རིག་སྔགས་
བཀའ་སྩལ་པས། ཀླུ་རྣམས་ན་སྟེ། སྟོན་པའི་སྤྱན་སྔར་སླན་ཆད་གནོད་པ་
མི་བྱེད་པར་དམ་བཅས་སོ། །དེ་ནས་སྟོན་པས་ལེགས་སོ་གནང་ནས་ཆོ་ག་
གསུངས་སོ། །དེ་ནས་དྲང་སྲོང་རི་བྱིས་སྔགས་དང་ཆོ་ག་སྨྲས་ཏེ། ལེགས་སོ་
གནང་བ་སྟེ། ལོ་ཐོག་ལ་གནོད་པ་བཟློག་པའི་ཀླུའི་སྙིང་པོའི་ཆོ་གའོ། །དེ་
ནས་སྟོན་པ་རྣམ་སྲས་ཀྱི་གནས་སུ་གཤེགས་པ་དང༌། ཐན་པ་ཆེས་པས་
ནགས་བསྐམས། རྫིང་གི་ཆུ་བསྐམས་པས་སྲོག་ཆགས་རྣམས་ཤི་ལ་ཐུག་པ་
དང་། སྟོན་པས་ཀླུ་བོས་ཀྱང་མ་ཐོས་པ་དང་། བདུད་རིས་ཀྱིས་སྲེག་པའི་
བསྐལ་པ་འབྱུང་བར་བསྒྲགས་པས་སེམས་ཅན་རྣམས་འཇིགས་སོ། །དེའི་ཚེ་
སྟོན་པའི་སྨིན་མཚམས་ཀྱི་འོད་ཀྱིས་ཀླུ་ཐམས་ཅད་བསྡུས་པས། རྒྱ་མཚོར་
ཆར་འབེབས་པ་ལ་སོགས་པ་བྱས་སོ། །དེ་ནས་རྒྱལ་ཆེན་བཞིས་ཞུས་ནས།
སྟོན་པས་ཀླུའི་སྙིང་པོའི་སྔགས་གསུངས་ཤིང་ཀླུ་རྣམས་ཀྱིས་གནོད་པ་མི་་་་
230



ན
བྱེད་པར་དམ་བཅས་ནས། རྒྱལ་ཆེན་བཞིས་མནའ་བསྒག་པའི་སྔགས་སྨྲས་
ནས། སྟོན་པ་ལ་ཞུས་ནས་ཆོ་ག་བཀའ་སྩལ་པ་སྟེ། དེ་རྣམས་ཀྱིས་ཀླུའི་དམ་
ཚིག་ཅེས་བྱ་བ་ཆར་འབེབས་ཀྱི་སྐབས་སོ། །དེ་ནས་སྟོན་པ་ཚངས་པའི་
གནས་སུ་གཤེགས་པ་དང་འོད་ཀྱིས་འཇིག་རྟེན་སྣང་བར་བྱས་སོ། །དེ་ནས་
ཚངས་སོགས་ཀྱིས་ཀླུས་སེམས་ཅན་ལ་གནོད་པ་བྱས་པ་མཐོང་ནས། སྟོན་
པ་ལ་ཞུས་པས། སྟོན་པའི་ཏིང་ངེ་འཛིན་གྱིས་ཀླུ་བསྲེགས་ཤིང་། ནམ་
མཁའ་ལྡིང་གི་སྔགས་གསུངས་པས། ཀླུ་ཐམས་ཅད་འདུས་ནས་སྟོན་པ་ལ་
སྐབས་གསོལ་བས། དམ་ཚིག་སྲུངས་ཤིག་ཅེས་བཀའ་སྩལ་ཏེ། ཐོག་མར་ཀླུ་
བསྐུལ་བའི་རིག་པའོ། །དེ་ནས་དེའི་དཀྱིལ་འཁོར་གྱི་ཆོ་ག་བཤད་པ། སྙིང་
པོའི་དཀྱིལ་འཁོར་ཞེས་བྱ་བ་དང་། དེ་ནས་དེའི་རྩ་སྔགས་ཀྱི་ཆོ་ག་དང་།
དེ་ནས་ནམ་མཁའ་ལྡིང་གི་རྡོ་རྗེ་མཆུའི་གཟུངས་དང་ཆོ་ག་དང་། དེ་ནས་
ཚངས་པ་སོགས་ཀྱིས་རྡོ་རྗེ་འབར་བའི་གཟུངས་ཆོ་ག་དང་བཅས་པ་སྨྲས་་་་་
པའོ། །རྡོ་རྗེ་གནམ་ལྕགས་མཆུའི་གཟུངས་ནི། དེ་ནས་སྟོན་པ་ལ། ཚངས་པ་
དང་། དབང་ཕྱུག་དང་། རྒྱལ་ཆེན་བཞིས་རྡོ་རྗེ་གནམ་ལྕགས་མཆུའི་
གཟུངས་ཕུལ་བས་ཀླུ་རྣམས་ཚིག་ནས་སྟོན་པ་ལ་སྐྱབས་ཏེ་སེམས་བསྐྱེད་་་་་
ཅིང་བྲོ་བོར་བའི་ཚིག་དང་ཆོ་ག་སྨྲས་པའོ། །ལྕགས་མཆུའི་གཟུངས་ནི།
སྟོན་པ་ཨ་མྲའི་ཚལ་གྱི་དབང་པོའི་བྲག་ཕུག་ན་བཞུགས་པའི་ཚེ་བརྒྱ་བྱིན་་་་
གྱིས་བསྟན་པ་ལ་གནོད་པ་སྲུང་བའི་ཐབས་བསྟན་དུ་གསོལ་ཞེས་ཞུས་པས།
ལྕགས་མཆུའི་གཟུངས་ཕན་ཡོན་དང་བཅས་པ་གསུངས་པའོ། །ལྕགས་མཆུ་
ནག་པོ་ནི། སྟོན་པ་འདམ་བུའི་ཁྲོད་ན་གཟིངས་པའི་དུག་གནས་ན་
བཞུགས་པའི་ཚེ། སྟོན་པས་གཟུངས་སྔགས་གསུངས་པས་ཀླུ་རྣམས་ཀྱིས་
231



གནོད་པ་མི་བྱེད་པར་དམ་བཅས་ཏེ། ཆར་འབེབས་པའི་ཆོ་ག་དང་བཅས་
པ་གསུངས་སོ། །ནམ་མཁའ་ལྡིང་ཁྱུང་གཤོག་འབར་བ་ཞེས་བྱའི་གཟུངས་
ནི། སྟོན་པ་ནམ་མཁའ་ལྡིང་གི་སྐུར་སྤྲུལ་ནས་ནམ་མཁའ་ལྡིང་ལ་ཆོས་སྟོན་
པའི་ཚེ། སྟོན་པ་ལ་ཞུས་ནས། ཚངས་པ་ལ་སོགས་པས་གཟུངས་སྔགས་སྨྲས་
ཤིང་ ཀླུ་རྣམས་ཀྱིས་ཀྱང་བྲོ་བོར་བའི་གཟུངས་སྔགས་དང་ཆོ་ག་སྨྲས་
པའོ། །བྱ་ཁྱུང་དྲག་པོའི་མཆུ་དང་། རྡོ་རྗེ་མཆུ་ཅན་གྱི་མཆུ་དང་། བྱ་ཁྱུང་
གི་གཟུངས་གསུམ་པོ་དེ་རྒྱུད་ཡིན་མིན་ཐེ་ཚོམ་ཟའོ། །ཀླུའི་བདག་པོ་བྱ་ཁྱུང་
གི་གཟུངས་ནི་རྒྱུད་མིན་པར་ངེས་སོ། །
བཞི་པ་ནི། ནོར་བུ་བཟང་པོའི་གཟུངས་ནི། སྟོན་པ་མཉན་ཡོད་ན་
བཞུགས་པའི་ཚེ། གནོད་སྦྱིན་གྱི་སྡེ་དཔོན་ནོར་བུ་བཟང་པོའི་བུས་སྟོན་པ་
ལ་འཁོར་རྣམ་བཞི་སྙིང་པོ་འདི་འདོན་པ་ལ་བསྲུང་བསྐྱབ་བགྱི་ཞེས་གསོལ་
ནས་གཟུངས་དང་ཆོ་ག་སྨྲས་པའོ། །ནོར་བུ་བཟང་པོའི་རྟོག་པ་ནི། ནོར་
བུ་བཟང་པོའི་གཟུངས་བྱས་ནས་ལས་སྒྲུབ་པ་ལ་སོགས་པའི་ལས་སྦྱོར་སྣ་་་་
ཚོགས་པ་གཅིག་གསུངས་ཀྱི་གླེང་གཞི་དང་ལེའུ་མེད་དོ། །གར་མཁན་
མཆོག་གི་བརྟག་པ་ནི། སྟོན་པ་ལྕང་ལོ་ཅན་གྱི་ཕོ་བྲང་རྣམ་ཐོས་ཀྱི་བུའི་
གནས་ན་བཞུགས་པའི་ཚེ། ངལ་བསོས་པོའི་བུ་གར་མཁན་མཆོག་སྟོན་པའི་
སྤྱན་སྔར་འདུག་གོ །དེ་ནས་རྣམ་སྲས་སྟན་ལས་ལངས་ཏེ་སྟོན་པ་ལ་མཆོད་
ནས་འཁོར་མང་པོ་འདུས་པས། རིག་སྔགས་བཤད་དུ་གསོལ་ཞེས་ཞུས་པས།
སྟོན་པས་ཏིང་ངེ་འཛིན་ལ་བཞག་ནས་འོད་ཟེར་གྱིས་ཞིང་སྣང་བར་བྱས་ཏེ་
གར་མཁན་མཆོག་གི་སྤྱི་བོར་ཞུགས་པས། དེ་ཁྲོ་བོ་ཆེན་པོའི་སྐུར་གྱུར་ནས་
སྟོན་པ་ལ་རང་གི་སྙིང་པོ་ཕུལ་བར་གསོལ་ནས། སྙིང་པོ་དང་དེ་ལ་བརྟེན་
>
232



ནས་ལས་ཚོགས་སྨྲས་པ་ལས་མང་པོའི་ལེའུ། གཉིས་པ་ལས་ཐམས་ཅད་
པའི་ཆོ་ག གསུམ་པས་གནོད་སྦྱིན་མོ་ལ་སོགས་སྒྲུབ་པའི་ཆོ་ག བཞི་པས་
དཀྱིལ་འཁོར་སྒྲུབ་པའི་ཆོ་ག་ལྔ་པས་རས་རིས་ཀྱི་ཆོ་ག་དྲུག་པས་སྔགས།
བདུན་པས་ཕྱག་རྒྱ། བརྒྱད་པས་སྤྱད་དམ་པ། དགུ་པས་པྲ་དབབ་པ།
བཅུ་པས་སྔགས་དང་ཕྱག་རྒྱ་སྒྲུབ་པ་རྣམས་སྨྲས་པ་ལ་སྟོན་པས་ལེགས་སོ་་་་
གསུངས་པ་སྟེ་དེས་བརྟག་པ་དང་པོའོ། །དེ་ནས་གནོད་སྦྱིན་གྱི་སྡེ་དཔོན་
ཡང་དག་ཤེས་ཀྱིས་སྟོན་པ་ལ་རྣམ་སྲས་ཀྱི་མིང་གི་རྣམ་གྲངས་ཞུས་པས།
སྟོན་པས་ཕྱག་རྡོར་ལ་བཀའ་བསྒོ་ནས། ཕྱག་རྡོར་གྱིས་རྣམ་སྲས་ཀྱི་མིང་གི་
རྣམ་གྲངས་སྟོན་པ་ལེའུ་བཅུ་གཅིག་པ། ་ བཅུ་གཉིས་པས་ཁྲོ་བོའི་སྒྲུབ་
ཐབས། བཅུ་གསུམ་པས་རྣམ་སྲས་ཀྱི་སྒྲུབ་ཐབས། བཅུ་བཞི་པས་ཡི་གེ་བརྒྱ་
པའི་ལས་ཚོགས། བཅོ་ལྔ་པས་དཔལ་ལྷ་མོས་འབྲུ་སྤེལ་བ། བཅུ་དྲུག་པས་
རྣམ་སྲས་ཀྱི་དཀྱིལ་འཁོར་རྒྱས་པ་རྣམས་གསུངས་ཏེ་བརྟག་པ་ཕྱི་མའོ། །
གནོད་འཛིན་དཔལ་གྱི་གཟུངས་ནི། སྟོན་པ་ལྕང་ལོ་ཅན་གྱི་གནས་ན་
གནོད་སྦྱིན་དུ་མའི་འཁོར་དང་ཐབས་ཅིག་ཏུ་བཞུགས་པའི་ཚེ། སྟོན་པས་
གནོད་འཛིན་དཔལ་ལ་སེམས་ཅན་དབུལ་བའི་སྡུག་བསྔལ་བསལ་བར་བྱ་་་་
བའི་ཕྱིར་ཁྱོད་ཀྱི་སྙིང་པོ་དང་རིག་སྔགས་སྨྲོས་ཤིག་ཅེས་བཀའ་སྩལ་པས།
གནོད་འཛིན་དང་དེའི་འཁོར་གནོད་སྦྱིན་རྣམས་ཀྱིས་རང་རང་གི་རིག་པ་
ཕུལ་བའོ། །གནོད་འཛིན་ཆུ་དབང་སྙིང་རྗེ་ཅན་གྱི་གཟུངས་བདེ་བྱེད་ཅེས་
བྱ་བ་ནི། སྟོན་པ་ནོར་བུའི་གྲོང་ཁྱེར་གནོད་སྦྱིན་ནོར་བུ་བཟང་པོའི་གནས་
ན་བཞུགས་པའི་ཚེ། གནོད་སྦྱིན་ནོར་བུ་བཟང་པོའི་བུས། སྟོན་པ་ལ་འཁོར་
རྣམ་བཞི་ལ་ཕན་པའི་ཕྱིར་རང་གི་སྙིང་པོ་དང་དེའི་ཆོ་ག་ཕུལ་བ་སྟེ། འདི་
233



སྔར་གྱི་ནོར་བུ་བཟང་པོ་དང་འདྲ་བར་འདུག་གོ །གནོད་གནས་ཀྱི་དབང་
པོ་ཇི་ལྟར་འབྱུང་བའི་རྟོག་པ་ནི། སྟོན་པ་ལངྐའི་གླིང་དང་ཉེ་བའི་རྒྱ་མཚོའི་
འགྲམ་ན་བཞུགས་པའི་ཚེ། གནོད་གནས་འཁོར་བཅས་ཀྱང་དེར་འདུག་
གོ །དེར་སྟོན་པས་བྱང་སེམས་རྣམས་ལ་རྒྱ་མཚོའི་གྲོང་ཁྱེར་དུ་ངོ་མཚར་
རྨད་དུ་བྱུང་བའི་ཆོས་བརྒྱད་རྟོག་པ་ལ་བཟོད་ཅིང་བར་ཆད་མེད་དམ་དྲིས་
པས། གནོད་གནས་ན་རེ། དེ་ལ་དགའ་ཞུས་པས། དེའི་ཕན་ཡོན་གསུངས་
པ་དང་། གནོད་གནས་ཀྱིས་རང་གི་སྙིང་པོ་ཕུལ་བས་ལྟས་དུ་མ་བྱུང་ངོ་། །
དེ་ནས་སྟོན་པ་ལ་འཁོར་རྣམས་ཀྱིས་དེའི་རྟོག་པ་བཤད་པར་གསོལ་བ་
བཏབ་པས། སྟོན་པས་ཕན་ཡོན་དང་གཏམ་རྒྱུད་སྔོན་དུ་བཏང་ནས་དང་
པོར་དཀྱིལ་འཁོར་བྲི་ཞིང་སློབ་མ་དབང་བསྐུར་བ་དང་། དེ་ནས་སྔགས་
དང་ཕྱག་རྒྱ་དང་། དེ་ནས་སྦྱིན་སྲེག་ལ་སོགས་པ་ལ་བརྟེན་ནས་དངོས་གྲུབ་
སྒྲུབ་པའི་རྟོག་པ་དང་། དེ་ནས་སྙིང་པོའི་སྔགས་དང་རྩ་བའི་སྔགས་ཀྱི་རྟོག་
པ་དང་། དབྱངས་སྙན་དང་ནོར་བུ་བཟང་པོའི་གཟུགས་ལ་བརྟེན་ནས་
དངོས་གྲུབ་སྒྲུབ་པ་རྣམས་གསུངས་སོ། །གནོད་འཛིན་གྱི་མཚན་བརྒྱ་རྩ་
བརྒྱད་པ་ནི། གཞན་ཞིག་གི་འཕྲོ་ལ་གསུངས་པས། དེ་ནས་གནོད་སྦྱིན་
འབྲོག་གནས་སོ་ཞེས་གསུངས་ཏེ། ལྕང་ལོ་ཅན་དུ་རྡོ་རྗེ་འཆང་གི་ཞབས་
ལ་གཏུགས་ནས་སེམས་ཅན་དབུལ་བའི་སྡུག་བསྔལ་ལས་བསལ་བའི་ཐབས་
ཞུས་པས། གནོད་འཛིན་གྱི་མཚན་བརྒྱ་རྩ་བརྒྱད་པ་གསུངས་པའོ། །
ལྔ་པ་ནི། མེ་ཁ་ལའི་གཟུངས་ནི། སྟོན་པ་སེར་སྐྱའི་གནས་ནྱ་གྲོ་དྷའི་
ཀུན་དགའ་ར་བ་ན་བཞུགས་པའི་ཚེ། གཞོན་ནུ་སྒྲ་གཅན་འཛིན་ལམ་ན་
ཉལ་བ་ལ་སྲིན་པོ་ཞིག་གིས་དངངས་པར་བྱས་པས་ནང་པར་སྟོན་པའི་སྤྱན་
，་
234



སྔར་འོངས་ཏེ་ངུས་སོ། །དེ་ནས་སྟོན་པས་ཀུན་དགའ་བོ་ལ་གཞོན་ནུ་བསྲུང་
བའི་ཕྱིར་མེ་ཁ་ལའི་གཟུངས་ཆོ་ག་དང་བཅས་པ་གསུངས་སོ། །དེ་ནས་
བྱམས་པ་དང་། ཚངས་པ་དང་། འཐབ་བྲལ་དང་། བརྒྱ་བྱིན་དང་། རྒྱལ་
ཆེན་བཞི་དང་། ཟླ་བ་དང་། ཉི་མ་དང་། ལྷ་དང༌། སྐར་མ་དང༌། ཀླུ་དང་།
ལྷ་མ་ཡིན་དང་། སྡེ་དཔོན་ཉེར་བརྒྱད་དང་། ཡི་དྭགས་སོགས་དང་། སྲུལ་
པོ་སོགས་དང༌། མ་མོ་དང༌། སྲིན་མོ་ཆེན་མོ་བཞི་དང་། སྲིན་མོ་འགྲོ་ལྡིང་
མ་རྣམས་ཀྱིས་མེ་ཁ་ལའི་རིག་སྔགས་ཀྱི་འཁོར་ཕུལ་ལོ། །དེ་ནས་སྟོན་པས་
གཟུངས་དེའི་ཕན་ཡོན་དང་ཆོ་ག་རྣམས་གསུངས་སོ། །
དྲུག་པ་ནི། རིག་སྔགས་ཀྱི་རྒྱལ་མོ་དབུགས་ཆེན་པོ་ཞེས་བྱ་བ་ནི།
གཞན་ཞིག་གི་འཕྲོ་ལ་བྱུང་བ་སྟེ། དེ་ནས་སྟོན་པ་ལ་འབྱུང་པོའི་བདག་པོ་
ཆེན་པོ་མཆེ་བ་གཙིགས་པ་སེར་སྐྱ་ཞེས་བྱ་བས། བདག་འབྱུང་པོའི་བདག་
པོ་ལགས་ཏེ་ཀུན་ལ་གནོད་ཅིང་། བདག་བཀྲེས་པ་ན་དབུགས་བཏང་བས་
དེས་གང་ལ་རེག་པ་ལ་ནད་སྣ་ཚོགས་ཀྱིས་ཐེབས་པར་འགྱུར་རོ། །དེ་ལ་
དབུགས་ཆེན་པོའི་རིག་སྔགས་ཡོད་ན་མི་ཚུགས་པས། ཉེ་སྙིང་ཕུལ་ནས་
སླན་ཆད་མི་གནོད་པར་དམ་བཅའོ། །ཞེས་ཟེར་ནས་སྔགས་སྨྲས་སོ། །སྔོན་
གྱི་གཟུངས་འབུམ་དང་རྒྱུད་འབུམ་རྣམས་སུ་བྲིས་པའི་རིན་པོ་ཆེ་བརྡར་བ་
དང་། བསྐོར་བ་བྱ་བའི་གཟུངས་གཉིས་དང༌། ཡོན་ཡོངས་སུ་སྦྱོང་བའི་
གཟུངས་གཉིས་དང་། ཕྱག་བྱ་བ། གོས་བརྒྱ་ཐོབ་པ། སྐྲན་ཞི་བ། མ་ཞུའི་
ནད་འབྱང་བ། སྣང་བ་ཐམས་ཅད་ཞི་བར་བྱེད་པ། སྡིག་པ་ཞི་བར་བྱེད་པ།
ཁྲོ་བ་ཞི་བར་བྱེད་པ། ཁྲོས་པ་ཞི་བ། ཚིག་བཙན་པ། བདག་སྲུང་བ། ཡིད་
དུ་འོང་བ། མགྲིན་པ་སྙན་པ། དོན་ཐམས་ཅད་གྲུབ་པ། ལས་གྲུབ་པ། དུག་
235



ཐམས་ཅད་ཞི་བར་བྱེད་པ། བཅིངས་པ་ལས་གྲོལ་བ། བདུད་སྐྲག་པར་བྱེད་
པ། རྨ་འབྱོར་པར་བྱེད་པ། མེའི་ཟུག་རྔུ་ཞི་བར་བྱེད་པ། མཁྲིས་པའི་ནད་་ ་
སེལ་བ། བད་ཀན་གྱི་ནད་སེལ་བ། ཀྵ་ཡའི་ནད་སེལ་བར་བྱེད་པ། རིམས་
དང་སྲོག་ཆགས་ཀྱིས་མི་ཚུགས་པ། འཇུར་བགེགས་ཐམས་ཅད་ལ་ཆུ་སྦྱིན་
པའི་གཟུངས། མཆིལ་མ་དང་། སྣབས་དང་། ལུས་ཀྱི་དྲི་མ་དང་། དྲི་ཆེན་
དང་། དྲི་ཆུ་རྣམས་ཡི་དྭགས་ལ་སྦྱིན་པའི་གཟུངས་ཏེ་གཟུངས་འདི་རྣམས་
གཞན་ནས་བཏུས་པར་འདུག་ཅིང་། གང་གི་རིགས་ཡིན་གསལ་བར་མི་
ཤེས་པར་འདུག་པས། སོ་སོའི་བཏུས་ཁུངས་སུ་ཤེས་པར་བྱས་ལ་ཕྱོགས་
གང་དུ་གཏོགས་ངོ་ཤེས་པར་བྱའོ། །གཉིས་པ་ནི། ལྕང་ལོ་ཅན་གྱི་གནས་སུ་
རིག་སྔགས་ཀྱི་བདག་པོ་ཕྱག་ན་རྡོ་རྗེ་ལ། དེའི་སྲས་པོ་སྐྱེ་བ་གཅིག་གིས་
ཐོགས་པའི་བྱང་ཆུབ་སེམས་དཔའ་དཔུང་བཟང་གིས། མི་རྣམས་ཀྱི་བཟླས་
བརྗོད་དང་། དཀའ་ཐུབ་ཡུན་རིང་པོར་བྱས་ཀྱང་སྔགས་མ་གྲུབ་ཅིང་ཉོན་
མོངས་པ་རྣམས་ལ་སྙིང་རྗེ་སྐྱེས་ཏེ། རིགས་ཐམས་ཅད་དང་། དེ་དག་གི་
གསང་སྔགས་རིག་སྔགས་དང་། ལས་ཀྱི་དབྱེ་བ་དང༌། བསྙེན་པར་བྱ་བའི་
ཐབས་རྣམས་ཁ་ཅིག་ཏུ་རྒྱས་པར་བསྟན་ཡང་སྡུད་མ་ཤེས། ཁ་ཅིག་ཏུ་ཟུར་
ཙམ་བསྟན་པ་ནི་མ་གོ་ཁ་ཅིག་ཏུ་མ་གསུངས་པས་མ་ཤེས་པའི་རྒྱུས་མ་གྲུབ་
པར་དགོངས་ནས། རིགས་ཐམས་ཅད་མཉེས་པར་བྱ་བའི་ཐབས་སུ་གྱུར་པ།
འཇུག་པ་དང་། སྦྱོར་བ་དང་། སྒྲུབ་པ་དང་། གྲུབ་པའི་སྤྱོད་པ་རྣམས་
འདུས་ཤིང་ཚང་ལ། གསལ་ལ་མ་ནོར་བར་བསྟན་པ་དཔུང་བཟང་གིས་
ཞུས་པའི་རྒྱུད་ལེའུ་བཅུ་གཅིག་པ་བསྟན་ཏེ། དང་པོར་གནོད་སྦྱིན་བདག་
པོ་སོགས་ཀྱིས་ཞུ་བ་དང་འབྲེལ་བ་དང་བརྗོད་བྱ་དང་དགོས་པའི་དགོས་པ་
236



བསྟན། གསང་སྔགས་བཟླས་བརྗོད་ཅེས་སོགས་ཀྱིས། ཟློས་པ་དང་སྒྲུབ་པ་
དང༌། མི་སྒྲུབ་པ་རྣམས་ཀྱིས་ཀྱང་ཐུན་མོང་གི་བསླབ་བྱ་ལ་འཇུག་རིམ་
དང་། ལྷ་དང་ལྷ་མིན་སོགས་ཀྱིས་དཀྱིལ་འཁོར་དུ་ཞུགས་པའི་ཕན་ཡོན་
དང་། གནོད་སྦྱིན་ཚོགས་དང་སོགས་ཀྱིས་སྡོམ་པ་གསུམ་ལ་གནས་པ་དང་
དེའི་ཕན་ཡོན་དང་། རྒྱལ་བ་ངས་གསུངས་སོགས་ཀྱིས་སྡོམ་པ་སེམས་ཅན་
དོན་བྱེད་ཀྱི་ཚུལ་ཁྲིམས་ལ་བསླབ་ཐབས་དང་། ཟློས་པས་སྐྱོན་སོགས་ཀྱིས་
དགེ་བ་ཆོས་སྡུད་ཀྱི་ཚུལ་ཁྲིམས་ལ་བསླབ་ཐབས་དང༌། ནམ་ཡང་འཁོར་ལོ་
སོགས་ཀྱིས་སྒྲུབ་གྲོགས་ཀྱི་མཚན་ཉིད་དེ་ལེའུ་དང་པོས་དོན་བདུན་བསྟན་
ནོ། །ལེའུ་གཉིས་པས། རང་སངས་རྒྱས་དང་སོགས་ཀྱིས་གསང་སྔགས་
མཉེས་པར་བྱ་བ་དང་། དྲི་གཙང་ཁང་སོགས་ཀྱིས་ལྷ་གཞག་པ་དང༌།
གཙུད་ཕུད་སོགས་ཀྱིས་སྒྲུབ་པ་དང་། མཐུན་པའི་ཆ་ལུགས་དང་བཀུ་བ་
སོགས་ཀྱིས་བསོད་སྙོམས་ཀྱི་སྣོད་དང༌། བཟའ་བཏུང་མོད་ཅིང་སོགས་ཀྱིས་
བསོད་སྙོམས་བསླང་བ་དང་རྗེས་སུ་མཐུན་པའི་ཡུལ་དུ་གནས་པའི་བྱ་བ་་་་
དང་། ཇི་ལྟར་རྨ་ནི་སོགས་ཀྱིས་ཟས་ལ་མ་ཆགས་ཤིང་ཚོད་ཟིན་པར་བྱ་བ་
དང༌། དབང་པོ་དྲུག་སོགས་ཀྱིས་བསོད་སྙོམས་བྱེད་པའི་དུས་ན་སྤྱོད་ལམ་
བག་ཡོད་པར་བྱ་བ་དང༌། བསོད་སྙོམས་ཅི་སྙེད་སོགས་ཀྱིས་ཟས་བཟའ་
བའི་རིམ་པ་དང་དུས་དང་། དུས་གསུམ་དུ་སོགས་ཀྱིས་བཟླས་བརྗོད་དང་
ཁྲུས་དང་མཆོད་པ་དུས་གསུམ་དུ་བྱ་བ་དང༌། འགྲེང་དང་སོགས་ཀྱིས་རྗེས་
སུ་དྲན་པ་དྲུག་སྒོམ་པ་སྟེ། དོན་བཅུ་བསྟན་ནོ། །ལེའུ་གསུམ་པས། འདོད་
ཆགས་སོགས་ཀྱིས་བདག་གི་དེ་ཁོ་ན་ཉིད་ལ་དམིགས་པ་དང༌། བོ་དེ་ཙེ་
སོགས་ཀྱིས་ཕྲེང་བ་དང་། བདུག་གནས་སོགས་ཀྱིས་སྒོ་གསུམ་བསྡམ་པ་
237



དང་། སེམས་ནི་གློད་དང་སོགས་ཀྱིས་བཟླས་བརྗོད་ཀྱི་མི་མཐུན་ཕྱོགས་
སྤང་བ་དང་། དང་པོར་ཟློས་ནས་སོགས་ཀྱིས་བཟླས་བརྗོད་ཟུངས་ཐུབ་
པར་བྱ་བ་དང་། མེ་ཏོག་སོགས་ཀྱིས་དགེ་བ་བསྔོ་བ་དང་། གྲགས་དང་
སོགས་ཀྱིས་འཇིག་རྟེན་གྱི་ཆོས་བརྒྱད་དང་སྒོ་གསུམ་གྱི་གནས་ངན་ལེན་་་་་་
སྟངས་དང་། མཆོང་རྒྱུག་ལ་སོགས་པ་སྤང་བ་དང་། ཤ་ཆང་ལ་སོགས་ཀྱིས་
སྤང་བྱ་དང་བསྟེན་བྱའི་ཁ་ཟས་དང་། དེ་ལྟར་སོགས་ཀྱིས་ཉལ་པའི་རྣལ་
འབྱོར་ཏེ། དོན་དགུ་བསྟན་ནོ། །ལེའུ་བཞི་པས། སྒྲུབ་པ་པོས་ནི་སོགས་ཀྱིས་
རྡོ་རྗེའི་མཚན་ཉིད་དང་། ལྡོང་རོས་སོགས་ཀྱིས་སྒྲུབ་པའི་རྫས་ཀྱི་རྣམ་
གྲངས་དང་། བགེགས་དང་སོགས་ཀྱིས་བགེགས་རིགས་ཀྱི་གྲངས་དང་།
རང་གི་གསང་སྔགས་སོགས་ཀྱིས་བགེགས་ཀྱི་ཡོ་བྱད་འཕྲོག་པ་དང་། དེའི་
ཉེས་དམིགས་དང་། སྔོན་ཆད་སེམས་ནི་སོགས་ཀྱིས་བགེགས་མི་འབྱུང་ཞིང་
བྱུང་ན་ཞི་བའི་ཐབས་དང་། གཞན་དུ་མཆོད་པ་སོགས་ཀྱིས་བགེགས་
འབྱུང་བའི་རྒྱུ་དང་། ཇི་ལྟར་ཉི་ཟེར་སོགས་ཀྱིས་སྒྲུབ་པ་པོ་ལ་འདོད་
ཆགས་བསྐྱེད་ཚུལ་དང་། གཡོ་ཞིང་འགུལ་བ་སོགས་ཀྱིས་བགེགས་ཀྱི་ཁྱད་
པར་དང་དེས་སྒྲུབ་པ་པོའི་རྒྱུད་ལ་བར་ཆད་ཀྱི་ཁྱད་པར་བྱེད་ཚུལ་དང༌།
བགེགས་ཀྱིས་བརླམས་པ་སོགས་ཀྱིས་སྤྱིར་བགེགས་བྱེད་ཚུལ་དང་།
བགེགས་དང་ལོག་འདྲེན་སོགས་ཀྱིས་བགེགས་མི་འབྱུང་བའི་ཐབས་དང་།
ཕྱུགས་ལྷས་སོགས་ཀྱིས་བགེགས་ཀྱིས་བགེགས་དང་སྡིག་པ་ཞི་ཞིང་དབང་་་་
ཐང་སོགས་བསྐྱེད་པའི་དོན་དབང་བསྐུར་གྱི་ཆོ་ག་སྟེ་དོན་བཅུ་གཅིག་་་
བསྟན་ནོ། །ལེའུ་ལྔ་པས། བགེགས་ཀྱི་སོགས་ཀྱིས་བགེགས་ལས་གྲོལ་བའི་
བསྔགས་པ་དང་། ས་དང་ཆུ་སོགས་ཀྱིས་སྔགས་ཀྱི་འབྲས་བུ་འགྲུབ་པའི་རྒྱུ་
.
238



མ་ཚོགས་ན་མི་འགྲུབ་པ་དང་། ཆོ་ག་ཉམས་ཤིང་སོགས་ཀྱིས་འགྲུབ་པའི་རྒྱུ་
ཚོགས་དང་། ཆོ་ག་ཉམས་སམ་སོགས་ཀྱིས་ཉམས་པ་ལ་སོགས་པའི་སྐྱོན་
བྱུང་ན་གསོས་ནས་སྒྲུབ་པ་ལ་འཇུག་པ་དང་། གསང་སྔགས་གཞན་སོགས་
ཀྱིས་སྔགས་བཅིངས་པ་གྲོལ་བ་དང་། མཆོད་པ་ལ་སོགས་ཞེས་སོགས་ཀྱིས་
བསྒྲུབས་ཀྱང་མ་གྲུབ་ན་དྲག་པོའི་སྦྱོར་བ་དང༌། སྔོན་ནི་སོགས་ཀྱིས་གཞན་
གྱི་སྔགས་མི་བསྣན་པ་དང་། གསང་སྔགས་གཅད་དང་སོགས་ཀྱིས་གནོད་
པའི་ལས་ཕྲ་མོ་མི་བྱ་བ་དང་། དངོས་གྲུབ་ཕྱིར་སོགས་ཀྱིས་སྔགས་སྒྲུབ་པའི་
ཡན་ལག་གི་གྲངས་དང་། ཇི་ལྟར་རི་དྭགས་སོགས་ཀྱིས་སྒོ་གསུམ་གྱི་བརྩོན་
འགྲུས་བསྐྱེད་པ་དང་། རྫ་རྔའི་སྒྲ་སོགས་ཀྱིས་གཡེང་བ་དང་བཟླས་བརྗོད་
ཀྱི་སྐྱོན་སྤང་བ་དང་། ཇི་ལྟར་ཆུ་ཀླུང་སོགས་ཀྱིས་བཟླས་བརྗོད་ཀྱི་ཕན་ཡོན་
དང་དམིགས་པ་དང་། སྣ་རྩེར་ལྟ་ཞིང་སོགས་ཀྱིས་ཏིང་ངེ་འཛིན་ཇི་ལྟ་བུས་
བཟླས་བརྗོད་བྱ་བ་དང༌། ཚེ་རབས་གཞན་སོགས་ཀྱིས་བཟླས་བརྗོད་དང་
ཏིང་ངེ་འཛིན་གྱི་ཕན་ཡོན་དང་། གསང་སྔགས་ཀྱིས་ཏིང་ངེ་འཛིན་གྱི་
འབྲས་བུའི་ཕན་ཡོན་དང༌། འདོད་རྒྱལ་སོགས་ཀྱིས་ལྷ་ལ་བརྟག་པ་དང་།
དེ་ལྟར་ཟློས་པའི་སོགས་ཀྱིས་དངོས་གྲུབ་ཉེ་བའི་མཚན་མ་སྟེ། ། དོན་བཅུ་
དྲུག་བསྟན་ནོ། །ལེའུ་དྲུག་པས། དངོས་གྲུབ་ཉེ་ན་སོགས་ཀྱིས་དངོས་གྲུབ་
འགྲུབ་པའི་མཚན་ཉིད་དང་། ལུས་ནི་དྲི་མེད་སོགས་ཀྱིས་མཚན་ཉིད་རིག་
ནས་ལུས་ཀྱིས་སྒྲུབ་པ་ལ་འཇུག་པ་དང་། གསུང་སྟེ་དཔུང་བཟང་སོགས་
ཀྱིས་སྨྱུང་གནས་དང་། འདོད་ཆགས་སོགས་ཀྱིས་མི་སྡུག་པ་སྒོམ་པ་དང་
སྒྲུབ་པའི་ཚེས་གྲངས་དང་། ལྷའི་གནས་སོགས་ཀྱིས་སྒྲུབ་པ་ལ་འཇུག་པའི་
ཡོ་བྱད་དང་། དྲི་དང་དུད་ཐུལ་སོགས་ཀྱིས་རྫས་དང་རྫས་མ་ཡིན་པ་ལས་
，
239



，
，
，
བྱུང་བའི་དངོས་གྲུབ་ཀྱི་མཚན་མ་དང་དེའི་འབྲས་བུ་འབྱུང་བ་དང་། མེ་
ཏོག་མ་ཉམས་སོགས་ཀྱིས་སྒྲུབ་པའི་དུས་ན་མཆོད་ཡོན་དབུལ་ཞིང་མཆོག་
བླང་བ་དང་། སེམས་སྟོབས་མཆོག་སོགས་ཀྱིས་རོ་ལངས་སྒྲུབ་ཐབས་དང༌།
གཏེར་གྱི་ཕྱོགས་སོགས་ཀྱིས་རོ་ལངས་སྒྲུབ་པའི་ཕན་ཡོན་དང་སེམས་་་
སྟོབས་མེད་པའི་ཉེས་དམིགས་དང་དགུ་བསྟན་ནོ། །ལེའུ་བདུན་པས། མི་
གང་མི་སོགས་ཀྱིས་ཤ་ཆེན་བཙོང་བ་དང་། གསང་སྔགས་དྲག་པོ་སོགས་
ཀྱིས་ཤའི་སྦྱིན་སྲེག་དང་། གནོད་སྦྱིན་མའི་སོགས་ཀྱིས་གནོད་སྦྱིན་མོ་སྒྲུབ་
པའི་འབྲས་བུ་དང་། མཆོད་པའི་ཡོ་བྱད་དང་གནོད་པ་བྱེད་ཚེ་སོགས་ཀྱིས་
གནོད་སྦྱིན་མོ་མངོན་དུ་ཕྱོགས་པའི་མཚན་མ་དང་། ཤ་ཟའི་སོགས་ཀྱིས་ཤ་
ཟའི་གནོད་སྦྱིན་མ་དང་ཀླུ་སྒྲུབ་པའི་ཆོ་ག་དང་། མཐེ་བོང་སོགས་ཀྱིས་པྲ་
དབབ་པ་དང༌། འདས་པ་སོགས་ཀྱིས་པྲ་ཕེབས་པའི་འབྲས་བུ་དང་།
ཆོ་ག་ཉམས་སོགས་ཀྱིས་པྲ་མི་འབབ་ཅིང་གསལ་བར་མི་སྟོན་པའི་རྒྱུ་དང་།
གསལ་སྟོན་སོགས་ཀྱིས་པྲ་དབབ་པའི་ཆོ་ག་དངོས་དང་། གསལ་བར་
སྟོན་དང་སོགས་ཀྱིས་པྲ་ཕབ་པའི་དགོས་པ་དང་། གལ་ཏེ་ཡིད་ནི་སོགས་
ཀྱིས་ཕེབས་ཀྱང་དངོས་གྲུབ་གཏན་ལ་མ་ཕེབས་ན་བསྐྱར་ནས་དབབ་པ་སྟེ།
བཅུ་གཅིག་བསྟན་ནོ། །ལེའུ་བརྒྱད་པས། སངས་རྒྱས་ཀྱིས་གསུངས་སོགས་
ཀྱིས་སྔགས་སྒྲུབ་པ་ལ་འཕགས་ལམ་ཡན་ལག་བརྒྱད་ལ་བསླབ་པ་དང་།
སྔགས་པ་སོགས་ཀྱིས་བསོད་སྙོམས་མ་གཏོགས་པར་ཟློས་པའི་གནས་ལས་་་་
གཞན་དུ་འགྲོ་བ་དགག་པ་དང༌། སྔགས་པ་དབྱར་ནི་སོགས་ཀྱིས་བསྙེན་
པར་རྫོགས་ཀྱང་དབྱར་སྒྲུབ་པ་མི་བྱ་ཞིང་མ་གྲུབ་བར་དུ་བཟླས་པ་འཕྲོ་མི་
བཅད་སྒྲུབ་པའི་དུས་སུ་དབང་བསྐུར་ཞིང་བདག་ཉིད་བསྲུང་བར་བྱ་བ་་་་་
，
240



དང་། མེ་ཐབ་ཟླུམ་པོ་སོགས་ཀྱིས་ལས་སོ་སོའི་ཐབ་དང་། མེ་ཐབ་ལྕི་བ་
སོགས་ཀྱིས་མེ་ཐབ་བསྟར་བ་དང་།། སངས་རྒྱས་རྣམས་ལ་སོགས་ཀྱིས་
བསྙེན་པའི་དུས་ཀྱི་སྦྱིན་སྲེག་གི་དབྱེ་བ་དང་། མེའི་མཚན་ཉིད་སོགས་ཀྱིས་
མེ་པྲ་བརྟག་པ་དང་། ཇི་ལྟ་རལ་གྲི་སོགས་ཀྱིས་སྔགས་མཉེས་པར་བྱ་བའི་
སྤྱོད་པ་ལེགས་པར་མ་བསླབས་པར་བྱས་ན་གནོད་པ་འབྱུང་ཚུལ་དང་། ལྷ་
དང་ལྷ་མིན་སོགས་ཀྱིས་གདོན་དང་ཕྱོགས་སྐྱོང་གི་གཏོར་ཆོག་སྟེ། དགུ་
བསྟན་ནོ། །ལེའུ་དགུ་པས། གང་གི་དགྲ་བཅོམ་སོགས་ཀྱིས་མཚམས་མེད་
སོགས་སྡིག་པ་ཆེན་པོ་སྤྱད་པས་ཚེ་འདི་ལ་མི་འགྲུབ་པ་དང་བསྟོད་པ་བསྟན་
ནོ། །ལེའུ་བཅུ་པས། ལྷ་དང་ལྷ་མིན་སོགས་ཀྱིས་རིགས་ཀྱི་དབྱེ་བསྡུ་དང༌།
སྲིད་པ་གསུམ་སོགས་ཀྱིས་རིགས་སོ་སོའི་སྔགས་ཀྱི་མགོ་འདྲེན་དང༌། བདེ་
བར་གཤེགས་མིན་སོགས་ཀྱིས་མ་གནང་བའི་རྡོ་རྗེ་གཟུང་བའི་ཉེས་པ་དང་།
གང་ཞིག་ཐེག་ཆེན་སོགས་ཀྱིས་དམ་ཚིག་དང་འདུལ་བ་དང་། དྲག་པོ་ཡི་ནི་
སོགས་ཀྱིས་འཇིག་རྟེན་པའི་སྔགས་ཀྱི་དབྱེ་བ་སྟེ་ལྔ་བསྟན་ནོ། །ལེའུ་བཅུ་
གཅིག་པས། བཅུད་ཀྱི་ལེན་དང་སོགས་ཀྱིས་བརྟག་པ་བརྒྱད་ཀྱི་མིང་།
དངོས་གྲུབ་རབ་འབྲིང་གི་དབྱེ་བ། གསང་སྔགས་སྨྲས་པའི་ཡོན་ཏན་མཆོག་
ཏུ་བསྟན་པ་དང༌། གང་ཞིག་ཡུལ་དང་སོགས་ཀྱིས་ཡུན་རིང་དུ་གོམས་པས་
ཚེ་རབས་གཞན་ལ་འགྲུབ་པ་དང་། ཆོ་ག་བཞི་སོགས་ཀྱི་བསྙེན་པའི་གྲངས་
ལས་ལྷག་པའི་བཟླས་བརྗོད་འབུམ་བྱས་ནས་སྒྲུབ་པ་ལ་འཇུག་པ་དང་།
ལུས་ལ་སའི་སོགས་ཀྱིས་ཁྲུས་དང་ཉེ་རེག་གི་ཆོ་ག་དང་། སོ་ལ་ཆགས་པ་
སོགས་ཀྱིས་ཁྲུས་དང་འཐོར་འཐུང་གི་དམིགས་བསལ་དང་། གཙང་སྦྲ་ལ་
དད་སོགས་ཀྱིས་གཙང་སྦྲ་སོགས་ཀྱི་ཕན་ཡོན་དང་། འགའི་བུད་མེད་
241



སོགས་ཀྱིས་དངོས་པོ་མི་བསླང་བ་དང་། ས་ཕུང་བཤང་སྒོར་སོགས་ཀྱིས་
ཟག་པ་ཆེ་ཆུང་གི་གཙང་སྦྲ་དང༌། སོས་ཀ་ནགས་མེ་སོགས་ཀྱིས་བཟླས་པ་
བྱས་པས་སྡིག་པ་འབྱང་བ་དང་། ཅི་སྟེ་སྦྱིན་སྲེག་སོགས་ཀྱིས་ཅི་སྟེ་མ་གྲུབ་
ན་སྡིག་སྦྱོང་དུ་ཚ་ཚ་གདབ་པ་དང་། གསང་སྔགས་རྩ་བ་སོགས་ཀྱིས་སྔགས་
འགྲུབ་པའི་རྒྱུ་ཚོགས་བསྟན་པ་དང་། དང་པོར་བཟླས་བརྗོད་སོགས་ཀྱིས་
ལྷ་མཉེས་པའི་སྦྱིན་སྲེག་དང༌། གང་གི་དཔག་ཚད་སོགས་ཀྱིས་འདོད་ལོག་
སྤང་བ་དང་། རྒྱལ་བ་ལ་དང་སོགས་ཀྱིས་འཇིག་རྟེན་པའི་སྔགས་ཀྱི་དངོས་
གྲུབ་ཀྱི་དབྱེ་བ་བསྟན་པ་དང༌། བྱ་བས་དང་ཁུ་ཚུར་སོགས་ཀྱིས་དུག་གི་
ལས་ཀྱི་དབྱེ་བའི་མིང་དང་། སའི་སྟེང་ན་སོགས་ཀྱིས་སྦྲུལ་གྱི་རིགས་ཀྱི་བྱེ་
བྲག་དང་། གཅིན་རྟུག་ཁ་ཆུ་སོགས་ཀྱིས་སྦྲུལ་གྱིས་དུག་གཏོང་ཚུལ་དང་།
དུག་བདོ་སོགས་ཀྱིས་སྦྲུལ་གྱིས་མི་ལ་སོགས་པ་ལ་ཟ་བའི་རྒྱུ་དང༌། ཟོས་པ་
དེ་ཡང་སོགས་ཀྱིས་མཆེ་བས་བཏབ་པའི་མཚན་ཉིད་དང་། མེའི་རང་
བཞིན་སོགས་ཀྱིས་དུག་སྔགས་ཀྱིས་གསོ་བ་མཆོག་ཏུ་བསྟན་པ་དང་། ལྷ་
དང་ལྷ་མིན་སོགས་ཀྱིས་གདོན་གྱིས་ཟིན་པ་གསོ་བའི་དོན་དུ་གདོན་གྱི་དབྱེ་
བ་དང་། མྱ་ངན་འདོད་སོགས་ཀྱིས་གདོན་འཇུག་པའི་སྐབས་དང་། དེ་
དག་རྣམས་ཀྱིས་སོགས་ཀྱིས་གདོན་གྱིས་ཟིན་པའི་སྤྱོད་པ་དང་། གཏོར་མ་
འདོད་པའམ་སོགས་ཀྱིས་གང་གི་ཕྱིར་གདོན་གྱིས་ཟིན་པ་དང༌། གསང་བ་
པ་རྣམས་སོགས་ཀྱིས་གདོན་གྱིས་ཟིན་པ་ཐར་པར་བྱེད་པའི་ལྷ་དང་སྔགས་
དང་། རིགས་གསུམ་འཕེལ་དང་སོགས་ཀྱིས་བསྟན་པ་ལ་དད་པས་བཤད་
པའི་སྔགས་ཀྱི་ནུས་པ་ལ་འཇིག་རྟེན་པའི་ལྷས་བཤད་པའི་སྔགས་ཀྱི་ནུས་་་་
པས་མི་ཐུབ་པ་དང་། རྡོ་རྗེ་འཆང་སོགས་ཀྱིས་རྒྱུད་བཤད་པ་རྫོགས་པར་
242



བསྟན་པ་དང་། ལྷ་རྣམས་ཀུན་གྱི་སོགས་ཀྱིས་ཕྱག་ན་རྡོ་རྗེས་དཔུང་བཟང་
ལ་རྒྱུད་གཏད་པ་སྟེ། དོན་ཉེར་བརྒྱད་བསྟན་ནོ། །དེ་ལྟར་ལེའུ་བཅུ་གཅིག་
གིས་སྤྱོད་པ་བཞིའི་མཚན་ཉིད་གཏན་ལ་ཕབ་ནས། ཁྱད་པར་དུ་འཇུག་
པའི་སྤྱོད་པའི་སྐབས་ཀྱི་བྱ་བའི་རྒྱུད་ཀྱི་དཀྱིལ་འཁོར་སུམ་སྟོང་ལྔ་བརྒྱའི་་་་
སྤྱིའི་ཆོ་ག་སྟོན་པ་དཀྱིལ་འཁོར་ཐམས་ཅད་ཀྱི་སྤྱིའི་ཆོ་ག་གསང་བའི་རྒྱུད་
ནི། དེ་ནས་གཞན་ཡང་གསང་བའི་རྒྱུད། །དཀྱིལ་འཁོར་དག་ནི་ཐམས་ཅད་
ཀྱི། །སྤྱི་ཡི་ཆོ་ག་རྒྱས་པ་དག །མདོར་བསྡུས་རབ་ཏུ་བཤད་པར་བྱ། །ཞེས་
རྒྱུད་གཞན་ཞིག་བཤད་པའི་འཕྲོ་ལ་ཕྱག་ན་རྡོ་རྗེས་གསུངས་པ་སྟེ། དེ་ཡང་།
གཞན་གྱིས་མི་ཐུབ་ལ་སོགས་གང་། །དེ་བཞིན་གཤེགས་པའི་དཀྱིལ་འཁོར་
དང༌། །རབ་ཏུ་གནས་པ་ལ་སོགས་གང་། །པདྨའི་རིགས་ཀྱིར་བཤད་པ་
དང༌། །འཇིག་རྟེན་དག་ལ་བརྩེ་ཕྱིར་ངས། །རྣམ་པར་གནོན་པ་ལ་སོགས་
པ། །དཀྱིལ་འཁོར་སུམ་སྟོང་དག་དང་ནི། །ལྔ་བརྒྱར་བཤད་པ་གང་ཡིན་
པ། །དཀྱིལ་འཁོར་དེ་དག་རྣམས་ཀྱི་སྤྱིའི། །ཆོ་ག་འདི་ནི་ངས་བཤད་དེ། །དེ་
ལྟ་བས་ན་ཆོ་ག་འདི། །དཀྱིལ་འཁོར་ཐམས་ཅད་བྲི་བར་བྱ། །ཞེས་སོ། །དེ་
ལ་དང་པོ་སྤྱིའི་ཆོ་གར་བསྟན་པ་དང་། སློབ་དཔོན་གྱི་མཚན་ཉིད་དང་། ས་
བརྟག་པ་དང་། ས་ཕྱོགས་གང་དུ་དཀྱིལ་འཁོར་གང་བྲི་བར་ཤེས་པ་དང་།
སྦྱང་བ་དང་བརྟག་མི་དགོས་པའི་དམིགས་བསལ། ས་སྦྱང་བ། དུས་ནམ་གྱི་
ཚེ་དཀྱིལ་འཁོར་བྲི་བ། གཟའ་སྐར་གང་ལ་དཀྱིལ་འཁོར་བྲི་བ། ས་སྦྱང་
བའི་ཐབས་རྒྱས་པ། ས་བཟུང་བ། སློབ་མ་བཟུང་བ། ལྷ་སྟ་གོན། སློབ་མ་སྟ་
གོན། ནང་པར་སློབ་མའི་རྨི་ལམ་བཟང་ངན་བརྟག་པ། ཐིག་གདབ་པ།
ཚོན་དཀྱེ་བ། ལྷ་དགོད་པ། བླ་མ་དང་། དགེ་འདུན་མཆོད་པ། དཀྱིལ་
་་
-
243



འཁོར་བརྒྱན་པ། ལྟས་ངན་བྱུང་ན་ཞི་བའི་ཐབས། དཀྱིལ་འཁོར་མཆོད་པ།
དཀྱིལ་འཁོར་བྲི་ཚུལ་རྒྱས་པར་བཤད་པ། དཀྱིལ་འཁོར་གྱི་ཕྱོགས་བཞིར་
མདོ་བཞི་བཀླག་པ། དཀྱིལ་འཁོར་གྱི་ཕྱི་རོལ་ཏུ་ལྷ་མཆོད་པ། དཀྱིལ་འཁོར་
བྲི་བའི་གནས་ཀྱི་དམིགས་བསལ། བྲི་བ་ཉེས་ན་བཅོས་པའི་ཐབས། དབང་
སྟེགས་ཀྱི་དཀྱིལ་འཁོར་བྲི་བ། ལྷ་རྣམས་སྤྱན་དྲངས་ཏེ་མཆོད་པ། བུམ་པ་
བཅས་ཏེ་དགོད་པ། བུམ་རྫས་བསྟན་པ། རྒྱལ་མཚན་སོགས་དཀྱིལ་འཁོར་
མཆོད་པའི་ཡོ་བྱད་དགོད་པ། ཡང་སྤྱན་དྲངས་ཏེ་མཆོད་པའི་ཆོ་ག རིགས་
གང་ལ་མཆོད་རྫས་གང་ཤིས་པ། གཏོར་མ་དབུལ་བ། གོས་ཟུང་ཕུལ་ནས་
སྔགས་བཟླས་པ། ཕྱག་རྒྱ་བསྟན་པ། སྦྱིན་སྲེག་བྱ་བ། དཀྱིལ་འཁོར་མཆོད་
བསྟོད་དང་རྒྱུན་བཤགས་བྱ་བ། སློབ་མ་དཀྱིལ་འཁོར་དུ་གཞུག་པ། བཅུག་
ནས་སྦྱིན་སྲེག་བྱ་བ། ལས་སོ་སོའི་སྦྱིན་སྲེག་བཤད་པ། སློབ་མ་ལ་དབང་
བསྐུར་བ། བསྐུར་ནས་སྦྱིན་སྲེག་བྱ་བ། བླ་མ་ལ་ཡོན་དབུལ་བ། བླ་མས་
དམ་ཚིག་བསྒྲག་པ། རིག་པ་སྦྱིན་པ། དཀྱིལ་འཁོར་མཆོད་ཅིང་སྦྱིན་སྲེག་བྱ་
བ། དཀྱིལ་འཁོར་གཤེགས་སུ་གསོལ་ནས་རྡུལ་ཚོན་བསྡུ་བ། ཡོ་བྱད་གང་
དབང་བའི་ཚུལ། དཀྱིལ་འཁོར་གྱི་ཆོ་གའི་སྐབས་སྐབས་ཀྱི་དམིགས་བསལ།
དབང་བསྐུར་གྱི་དབྱེ་བ་དང་ཕན་ཡོན། རིགས་གསུམ་དུ་དབང་བསྐུར་བ་
ཐོབ་པའི་ཁྱད་པར། སློབ་མ་མང་པོ་ལ་ལྷན་ཅིག་དབང་བསྐུར་བྱར་མི་རུང་
བའི་དམིགས་བསལ། དབང་མ་ཐོབ་པར་སྔགས་ཀྱི་བཟླས་སྒོམ་ལ་འཇུག་
པའི་ཉེས་དམིགས། ཆོ་ག་མི་ཤེས་པ་དང་ཤེས་པས་བྱས་པའི་ཉེས་དམིགས་
དང་ཕན་ཡོན། ཆོ་ག་འདི་དཀྱིལ་འཁོར་ཐམས་ཅད་ཀྱི་སྤྱིའི་ཆོ་གར་བྱ་བར་
བསྟན་པ་རྣམས་རིམ་པར་བསྟན་གྱི་ལེའུ་མེད་དོ། །དེ་ལྟར་དབང་གིས་རྒྱུད་
244



སྨིན་ནས་སྒྲུབ་ཐབས་ལ་འཇུག་པར་བྱེད་པ་སྒྲུབ་ཐབས་སྤྱིའི་ཆོ་ག་སྟོན་པ།
ལེགས་པར་གྲུབ་པའི་རྒྱུད་ལས། དང་པོར་རྡོ་རྗེ་འཆང་གི་ཞབས་ལ་ཁྲོ་བོ་
ཆེན་པོས་ཕྱག་འཚལ་ནས། བྱ་བ་སྤྱིའི་སྔགས་སྒྲུབ་པ་ལ་དགོས་པའི་ཆོ་ག་
རྣམས་རེ་རེ་ནས་ཞུས་པ་དང༌། རྡོ་རྗེ་འཆང་གིས་ལེགས་སོ་སྦྱིན་པ་སྔོན་དུ་
འགྲོ་བའི་སྒོ་ནས། དང་པོར་སྔགས་ཀྱི་མཚན་ཉིད། སློབ་དཔོན་གྱི་མཚན་
ཉིད། སྒྲུབ་པ་པོའི་མཚན་ཉིད། སྔགས་གཡོག་གི་མཚན་ཉིད། གནས་ཀྱི་
མཚན་ཉིད། རིག་སྔགས་ཀྱི་འདུལ་བ། མེ་ཏོག་གི་མཚན་ཉིད། དྲིའི་མཚན་
ཉིད། བདུག་སྤོས་ཀྱི་མཚན་ཉིད། མར་མེའི་མཚན་ཉིད། ལྷ་བཤོས་ཀྱི་
མཚན་ཉིད། ཞི་རྒྱས་མངོན་སྤྱོད་ཀྱི་ཆོ་ག དངོས་གྲུབ་ཀྱི་དབྱེ་བའི་མཚན་
ཉིད། སྤྱན་དྲང་བའི་ཆོ་ག མཆོད་པའི་དང་། བསྲུང་བའི་དང་། བཟླས་
བརྗོད་ཀྱི་ཆོ་གའི་དང་། ལྷ་ཚིམ་པར་བྱ་བའི་ཆོ་གའི་དང་། སྟ་གོན་ལ་
གནས་པའི་ཆོ་ག་རབ་ཏུ་གསང་བའི་དང་། རིག་སྔགས་ཡོངས་སུ་གཟུང་
བའི་དང་། རིག་སྔགས་ཡོངས་སུ་བསྐང་བའི་དང་། ལྷ་གཟི་བྱིན་བསྐྱེད་
པའི་ཆོ་ག་དང་། སྦྱིན་སྲེག་གི་ཆོ་གའི་དང་། སྒྲུབ་པའི་ཡན་ལག་གི་རྫས་
གསོག་པའི་ཆོ་གའི་དང་། རྫས་ཀྱི་མཚན་ཉིད་ཀྱི་ཆོ་གའི་དང་། རྫས་ཡོངས་
སུ་གཟུང་བའི་ཆོ་གའི་དང་། རྫས་སྦྱང་བའི་ཆོ་གའི་དང༌། རྫས་ཀྱི་ཚད་ཀྱི་
ཆོ་གའི་དང་། དབང་བསྐུར་བའི་ཆོ་གའི་དང་། རྫས་བྱིན་བསྐྱེད་པའི་ཆོ་
གའི་དང༌། སྒྲུབ་པའི་དུས་ཀྱི་དང་། སྒྲུབ་པའི་མཚན་མའི་དང༌། རྫས་ལྟ་
གོན་དུ་གནས་པའི་ཆོ་གའི་དང་། དེ་བཞིན་གཤེགས་པའི་རིགས་ཀྱི་རྫས་
སྒྲུབ་པའི་ཆོ་གའི་དང་། པདྨའི་རིགས་ཀྱི་རྫས་སྒྲུབ་པའི་ཆོ་གའི་དང་། རྡོ་
རྗེའི་རིགས་ཀྱི་རྫས་སྒྲུབ་པའི་ཆོ་གའི་དང་། རྫས་སྒྲུབ་པའི་ཆོ་གའི་དང་།
245



，
，
རྫས་འཕྲོག་པ་མོད་ལ་དགུག་པའི་ཆོ་གའི་རིམ་པར་ཕྱེ་བ་དང༌། རྫས་གྲུབ་
ན་ཆ་ཤས་སུ་བགོ་ཚུལ། མ་གྲུབ་ན་སྤོགས་པའི་ཆོ་ག་རྣམས་གསུངས་སོ། །དེ་
ལྟ་བུའི་སྒྲུབ་པ་བྱེད་པ་ལ་བཟླས་བརྗོད་དང་བསམ་གཏན་གྱི་རྣལ་འབྱོར་་་་་
དགོས་པ། བཟླས་བརྗོད་དང་བསམ་གཏན་སྤྱིར་སྟོན་པ་བསམ་གཏན་ཕྱི་མ་
ནི། བྱ་བའི་རྒྱུད་རྡོ་རྗེ་གཙུག་ཏོར་གྱི་ཕྱོགས་གཅིག་གམ། རྒྱུད་ཕྱི་མ་ལྟ་བུ་
ཡིན་ཏེ། དེའང་བཟླས་བརྗོད་དང་བསམ་གཏན་དང་རྣལ་འབྱོར་གྱི་མཚན་
ཉིད་རིག་སྔགས་དང་གསང་སྔགས་ཀྱི་ཐབས་ཀྱི་མན་ངག་མི་མཐུན་པའི་་་་་
ཕྱོགས་དང་གཉེན་པོར་བཅས་ཤིང་། ཕན་ཡོན་དང་བཅས་པར་རྡོ་རྗེ་
འཆང་ལས་ཚངས་པ་མེ་ཏོག་ཅེས་བྱ་བས་ཐོས་ནས། ཚངས་པ་མི་འཆི་བ་
ཞེས་བྱ་བ་ལ་བསྟན་པར་འདོད་ནས། གསང་སྔགས་རྒྱུད་ཀྱི་ཕྱོགས་ལ་
ཡང་། །གང་གི་བློ་ན་མི་ཞེན་པ། །དེ་ཡང་སྨྲ་བར་སྤྲོ་བ་ནི། །མ་སྨྲས་ན་ནི་མི་
འཚོའམ་ཅི། །ཞེས་ཚིགས་སུ་བཅད་པ་བཞིས་གསང་སྔགས་རྟོགས་དཀའ་
ཞིང་། མ་རྟོགས་ན་དངོས་གྲུབ་མི་ཐོབ་པས། རྟོགས་ན་སྨོས་ཤིག དེ་ནས་
གསང་སྔགས་བདག་ཉིད་ཆེ། །ཞེས་སོགས་ཚིགས་བཅད་གཉིས་ཀྱིས། མི་
ཤེས་ན་ངས་བཤད་ཀྱིས་ཉོན། དེ་ནས་ཚིགས་བཅད་གསུམ་གྱིས་མ་ཤེས་ན་
དངོས་གྲུབ་མི་ཐོབ་ཅིང་ཐོབ་ཟེར་བ་རྫུན་ཡིན་པར་བསྟན་ནོ། །དེ་ནས་
ཚིགས་བཅད་དགུས་ཚངས་པ་མི་འཆི་བས་བཤད་པར་གསོལ་བ་བཏབ་
བོ། ་ །དེ་ནས་ཚིགས་བཅད་གཅིག་གིས་ཚངས་པ་མེ་ཏོག་གིས་བཤད་པར་
ཞལ་གྱིས་བཞེས། དེ་ནས་བཟླས་བརྗོད་དང་བསམ་གཏན་དང་རྣལ་འབྱོར་
གྱི་ཆེ་བ་སྟོན་པ་ལ་ཚིགས་བཅད་གསུམ། དེ་ནས་རིག་སྔགས་དང་གསང་
སྔགས་ཀྱི་ ཐབས་ཆེན་པོའི་ཡུལ་རབ་ཏུ་ཕྱེ་སྟེ་བཤད་པར་ཁས་འཆེ་བ་ལ་
246



གཅིག དེ་ལ་ནན་ཏན་དུ་བྱ་དགོས་པར་སྟོན་པ་ལ་གསུམ། ཐབས་ཆེན་པོ་
དེ་ཉིད་ཀྱི་རང་བཞིན་སྟོན་པ་ལ་ཉེར་བདུན། དེའི་སྐབས་སུ་ཉེས་པ་བྱུང་
ན་གསང་སྔགས་གཞན་དུ་ཕྱོགས་པར་འགྱུར་བར་སྟོན་པ་ལ་བཞི། དེའི་
ཚེ་ཡོན་ཏན་འབྱུང་བ་ལ་གསང་སྔགས་སྤྱན་རས་གཟིགས་ཀྱིས་འཚོ་བའི་་་་་་
བདག་ཉིད་མངོན་དུ་གྱུར་པར་སྟོན་པ་ལ་གཅིག དེ་མངོན་དུ་གྱུར་ནས་
སྒྲུབ་པ་པོ་ལ་ཡོན་ཏན་འབྱུང་བར་སྟོན་པ་ལ་བཞི། ཡོན་ཏན་བྱུང་ན་ལུས་
སེམས་ལ་དྲེགས་པ་སྐྱེས་ནས་བསམ་གཏན་ལ་གཡེང་བ་སྲིད་པས་དེ་དགག་
པ་ལ་གཅིག གསང་སྔགས་མངོན་དུ་ཕྱོགས་པའི་ཚེ་ན་བཟླས་བརྗོད་ལ་
སོགས་པའི་དགེ་བ་ལ་འབད་པའི་མཚན་ཉིད་ལ་ཞེན་པའི་ཕན་ཡོན་སྟོན་པ་
ལ་གསུམ། དགེ་བ་ལ་འབད་པའི་མཚན་ཉིད་ལ་ཞེན་པའི་ཡུལ་སྟོན་པ་ལ་
གཅིག དེ་ལྟ་བུ་ལ་གོམས་པ་ལས་བྱུང་བའི་སྒྲུབ་པ་པོའི་ཡོན་ཏན་སྟོན་པ་ལ་
བཞི། སྔགས་གྲུབ་པའི་ཕན་ཡོན་དང་འབྲས་བུ་སྟོན་པ་ལ་གསུམ་སྟེ། དངོས་
ཀྱི་དོན་བཅུ་གཉིས་ཀྱིས་བསྡུས་ནས་བསྟན་ནོ། །བཞི་པ་ནི། འཇམ་དཔལ་
རྩ་རྒྱུད་ལས། ཉོན་ཅིག་ལྷ་ནི་ཐམས་ཅད་དང་། །བྱང་ཆུབ་སེམས་དཔའ་རྫུ་
འཕྲུལ་ཆེ། །དགྲ་བཅོམ་ཉན་ཐོས་དག་ཀྱང་ཉོན། །ང་ནི་ས་སྟེང་མྱ་ངན་
འདའ། །ཁ་བ་ཅན་གྱི་ནང་དག་ཏུ། །སཱ་ལའི་ནགས་ནི་ཡང་དག་བྱུང་། །
གསེར་དང་ལྡན་པའི་ཆུ་བོ་དང་། །རྒྱུད་རྣམས་ཀྱི་ནི་ཉེ་འཁོར་དུ། །སཱ་ལ་
ཟུང་གི་ནགས་ནང་དུ། །ང་ནི་མྱ་ངན་འདའ་བར་འགྱུར། །ཞེས་སོགས་ཀྱིས་
མྱ་ངན་ལས་འདའ་ཚུལ། སྤུར་སྦྱོང་ཚུལ། སྐུ་གདུང་བགོས་ནས་མཆོད་རྟེན་
བྱེད་ཚུལ། དེའི་རྗེས་སུ་བསྟན་པ་འཛིན་པའི་གང་ཟག་ལུང་བསྟན་ཚུལ་ལ་
སོགས་པ་རྒྱས་པར་གསུངས་ཏེ་མང་བས་འཇིགས་པས་མ་བྲིས་སོ། །
247



གཉིས་པ་ལ། དང་པོར་སེམས་བསྐྱེད་ཚུལ། བར་དུ་ཚོགས་བསགས་
ཚུལ། མཐར་མངོན་པར་རྫོགས་པར་སངས་རྒྱས་ཚུལ། རྒྱས་ནས་ཆོས་ཀྱི་
འཁོར་ལོ་བསྐོར་ཚུལ་དང་བཞིའི་དང་པོ་ནི། ལོགས་སུ་གསལ་བར་གསུངས་
པ་མ་མཐོང་སྟེ་སྤྱི་དང་མཐུན། གཉིས་པ་ནི། རྣམ་སྣང་མངོན་བྱང་ལས། །
ཐམས་ཅད་མཁྱེན་པའི་ཡེ་ཤེས་ཀྱང་ལྷ་དང་བཅས་པའི་འཇིག་རྟེན་རབ་ཏུ་
སིམ་པར་བགྱིད་པ་ལགས་ན་བཅོམ་ལྡན་འདས་ཡེ་ཤེས་འདིའི་རྒྱུ་གང་་་་
ལགས། རྩ་བ་ནི་གང་ལགས། མཐར་ཐུག་པ་ནི་གང་ལགས་ཞེས་ཞུས་པའི་
ལན་དུ། རྒྱུ་ནི་བྱང་ཆུབ་ཀྱི་སེམས་སོ། །རྩ་བ་ནི་སྙིང་རྗེ་ཆེན་པོའོ། །མཐར་
ཐུག་པ་ནི་ཐབས་སོ་ཞེས་གསུམ་དུ་བསྡུས་ནས་གསུངས་ལ། དེ་ལ་བྱང་ཆུབ་
ཀྱི་སེམས་བསྐྱེད་པའི་མཚན་ཉིད་དང་། དེས་ཇི་ཙམ་འདས་པས་སངས་
རྒྱས་ཐོབ་ཚུལ་ལ་སོགས་ཞུས་པས། དེའི་ལན་རྒྱས་པར་གསུངས་པ་ལ། སྤྱིར་
སངས་རྒྱས་ཐོབ་པའི་ལམ་ལ་འཇུག་པ་ལ་འཇིག་རྟེན་པའི་ལམ་གྱིས་འཇུག་
པ་དང་། འཇིག་རྟེན་ལས་འདས་པའི་ལམ་གྱིས་འཇུག་པ་གཉིས་ལས། དང་
པོ་ནི། འཁོར་བ་པའི་སེམས་ཅན་ངར་འཛིན་པས་བཅིངས་པ་དག་སྡུག་
བསྔལ་ལས་ ཐར་པར་འདོད་ནས་ས་བོན་ལྟ་བུའི་སེམས་ཅན་སྨྱུང་བར་་་་
གནས་པར་འདོད་པ་ལ་སོགས་པའི་ཆོས་ཀྱི་འདུ་ཤེས་བརྒྱད་འབྱུང་སྟེ། དེ་
དག་བདག་འཛིན་ལས་མ་གྲོལ་ཏེ། སྟོང་པ་ཉིད་མ་རྟོགས་པས་དངོས་པོར་
འཛིན་པ་ཡིན་ཏེ། དེ་ཉིད་ལས། བྱིས་པ་སོ་སོའི་སྐྱེ་བོ་ཕྱུགས་དང་མཚུངས་
པ་རྣམས་ལ། བརྒྱ་ལམ་ན་རེས་འགའ་ཞིག་ན་ཆོས་ཀྱི་འདུ་ཤེས་འབྱུང་བ་ནི།
འདི་ལྟ་སྟེ། སྨྱུང་བར་གནས་པ་ལ་གནས་པར་བྱའོ་ཞེས་དེས་དེ་ཙམ་ཞིག་
སེམས་ལ་བྱས་ཏེ་མགུ་བ་བསྐྱེད་ནས་ཕྱི་ཕྱིར་ཞིང་འདི་ཉིད་ལ་གོམས་པར་་་
248



བྱེད་དེ་གསང་བའི་བདག་པོ་དེ་ནི་དགེ་བའི་ལས་སྐྱེད་པའི་ས་བོན་ལྟ་བུ་སྟེ་
སེམས་དང་པོའོ་ཞེས་སོགས་སེམས་བརྒྱད་གསུངས་ནས། ། ་ གསང་བའི་
བདག་པོ་གཞན་ཡང་ཁྱད་པར་རྟོགས། ཇི་སྐད་ཡོངས་སུ་བསྒྲག་པའི་ཁྱད་
པར་དང་། དེ་དག་ལ་ཁྱད་པར་དུ་གནས་པ་རྣམས་ལ་འབའ་ཞིག་ཉིད་ཀྱི་
དོན་དུ་བློ་སྐྱེ་ཞིང་། དེ་ཡང་ཡོད་དོ་ཞེས་སྟོང་པ་ཉིད་ཁོ་ན་ལ་དངོས་པོར་
སེམས་ཏེ། གསང་བའི་བདག་པོ་དེ་དག་གིས་ནི་སྟོང་པ་ཉིད་རབ་ཏུ་མི་ཤེས་
སོ་ཞེས་པ་ནས། གང་དག་སྟོང་ཉིད་མི་ཤེས་པ། །ཞེས་པའི་བར་དུ་གསུངས་
པས། དགེ་བའི་བཤེས་གཉེན་ལ་བརྟེན་ནས་ལུང་རིགས་ཡང་དག་གིས།
འཇིག་རྟེན་པའི་ལམ་དེ་ཐར་པའི་ལམ་མ་ཡིན་པར་རྟོགས་ནས་འདས་པའི་
ལ་འཇུག་པའི་དོན་དུ་བརྩོན་པར་བྱེད་དོ། །དེ་ལ་དབང་རྟུལ་གང་ཟག་གི་
བདག་མེད་རྟོགས་པའི་སྒོ་ནས་འཇུག་པ་དང་། དབང་རྣོན་བདག་མེད་
གཉི་ག་རྟོགས་པའི་སྒོ་ནས་ལམ་ལ་འཇུག་པ་གཉིས་ལས། དང་པོ་ནི།
འཇིག་རྟེན་པ་འབའ་ཞིག་པའི་ལམ་སྤངས་ནས་གང་ཟག་གི་བདག་མེད་་་་་
རྟོགས་པའི་ལམ་ལ་ཞུགས་ཏེ། འདོད་ཆགས་ཀྱི་སེམས་ནས་སྐྱེ་བར་གྱུར་
པའི་སེམས་ཀྱི་བར་དྲུག་ཅུ་ལ་རེ་རེ་བགྲངས་པ་དང་། གཉིས་གཉིས་
བགྲངས་པ་དང་། གསུམ་གསུམ་བགྲངས་པ་དང་། བཞི་བཞི་བགྲངས་པ་
དང་། ལྔ་ལྔ་བགྲངས་པ་དང་། དྲུག་དྲུག་བགྲངས་པ་དང་། བརྒྱད་
བརྒྱད་བགྲངས་པས་ཕྱེད་དང་བརྒྱད་ལ་བདུན་དུ་རྩིས་པ་དང་། བཅུ་
བཅུ་བགྲངས་པ་སྟེ། དེ་རྣམས་བསྡོམས་པས་བརྒྱ་དྲུག་ཅུ་པོ་དེ་ལས་བསྐལ་
པ་གསུམ་གྱིས་འདས་ནས་འཇིག་རྟེན་ལས་འདས་པའི་སེམས་གང་ཟག་གི་
བདག་མེད་རྟོགས་པའི་ཡེ་ཤེས་སྐྱེ་ལ། དེའི་ཞུགས་འབྲས་བརྒྱད་ལ་སོགས་
249



པ་ཅི་རིགས་ཐོབ་ནས་ཕྱིས་ཆོས་ཉིད་རྟོགས་པས་གང་ཟག་གི་བདག་མེད་་་་་
རྟོགས་པ་ལས་བསྐལ་པ་གཅིག་གིས་འདའ་བར་འགྱུར་ཏེ། དེ་ཉིད་ལས།
གསང་བའི་བདག་པོ་དེ་ལས་སེམས་ནི་འདོད་ཆགས་ཀྱི་སེམས་དང་ཞེས་་་་་
སོགས་ནས། གསང་བའི་བདག་པོ་དེ་ལྟར་ན་གཅིག་གཉིས་གསུམ་བཞི་ལྔ་
གཉིས་སུ་བསྒྱུར་བར་བྱས་པས་འཇིག་རྟེན་པའི་སེམས་བརྒྱ་དྲུག་ཅུ་བསྐལ་
པ་གསུམ་གྱིས་འདས་ནས་འཇིག་རྟེན་ལས་འདས་པའི་སེམས་སྐྱེ་སྟེ། འདི་
ལྟ་སྟེ། འདི་ནི་ཕུང་པོ་ཙམ་ཉིད་དེ། །བདག་ནི་ནམ་ཡང་ཡོད་མ་ཡིན། །ཞེས་
སོགས་དང་། གསང་བའི་བདག་པོ་དེ་ལ་འཇིག་རྟེན་ལས་འདས་པའི་
སེམས་ལ་གནས་པ་རྣམས་ལ་ཡང་ཕུང་པོ་དག་ལ་ཡོད་དོ་སྙམ་པ་ཉེ་བར་་་་་
སྐྱེའོ། །ནམ་ཕུང་པོ་དག་ལ་འདོད་ཆགས་དང་བྲལ་བ་སྐྱེ་བ་དེའི་ཚེ། ཆུའི་ཆུ་
བུར་དང་། སྒྱུ་མ་དང་། སྨིག་རྒྱུ་དང་མཚུངས་པར་འཇིག་པས་རྣམ་པར་
གྲོལ་བར་འགྱུར་ཏེ། འདི་ལྟ་སྟེ། ཕུང་པོ་དང་། ཁམས་དང་། སྐྱེ་མཆེད་
དང་། གཟུང་བ་དང་འཛིན་པ་རྣམ་པར་སྤངས་པ་ཆོས་ཉིད་དང་རང་གི་ངོ་
བོ་ཞི་བའི་དབྱིངས་རྟོགས་པར་འགྱུར་རོ། །གསང་བ་པའི་བདག་པོ་འཇིག་
རྟེན་ལས་འདས་པའི་སེམས་ཕྱིན་ཅི་ལོག་དང་། ཕྱིན་ཅི་མ་ལོག་པའི་སེམས་
ཀྱི་ཁྱད་པར་བརྒྱད་དང་འབྲེལ་བ། ལས་དང་ཉོན་མོངས་དྲ་བ་དང་བྲལ་བ་
འདི་ནི། རྣལ་འབྱོར་པ་དག་བསྐལ་པ་གཅིག་གིས་འདའ་བར་བྱེད་དོ། །
ཞེས་སོ། །གཉིས་པ་དབང་རྣོན་ནི་དང་པོ་ཉིད་དུ་བདག་དང་ཕུང་པོ་སོགས་
སུ་འཛིན་པ་བསལ་ཏེ་བདག་མེད་གཉིས་རྟོགས་པ་ལ་འཇུག་སྟེ་ཕྱིས་སེམས་
ཀྱི་ངོ་བོ་ཉིད་ཤེས་པའི་ལམ་གྱིས་ཆོས་ཀྱི་བདག་མེད་རྟོགས་པ་ལས་བསྐལ་
པ་གཉིས་ཀྱིས་འདའ་བར་བྱེད་དེ། དེ་ཉིད་ལས། གསང་བ་པའི་བདག་པོ་
250



གཞན་ཡང་ཐེག་པ་ཆེན་པོས་བགྲོད་པ་གཞན་གྱིས་དྲིང་མི་འཇོག་པ་རྣམས་
ལ་ཆོས་བདག་མེད་པའི་སེམས་སྐྱེའོ། །དེ་ཅིའི་ཕྱིར་ཞེ་ན། འདི་ལྟར་དེ་དག་
སྔོན་སྤྱད་པ་སྤྱོད་ཅིང་ཕུང་པོའི་གནས་རྣམ་པར་འཇིག་པ་ན་ངོ་བོ་ཉིད་
ཡོངས་སུ་ཤེས་པའི་ཕྱིར་སྒྱུ་མ་དང་། སྨིག་རྒྱུ་དང་། གཟུགས་བརྙན་དང༌།
བྲག་ཅ་དང་། མགལ་མེའི་འཁོར་ལོ་དང་། དྲི་ཟའི་གྲོང་ཁྱེར་ལྟ་བུའི་འདུ་
ཤེས་སྐྱེས་སོ། །གསང་བའི་བདག་པོ་དེའི་ཕྱིར་དེ་དག་གིས་སེམས་ཀྱི་དབང་
དུ་བྱས་པས་ཆོས་ལ་བདག་མེད་པ་ཉིད་ཀྱང་སྤང་བར་བྱ་སྟེ། རང་གི་སེམས་
ནི་གདོད་མ་ནས་མ་སྐྱེས་པའོ། །དེ་ཅིའི་ཕྱིར་ཞེ་ན། གསང་བ་པའི་བདག་
པོ་ངོ་བོ་ཉིད་ཡོངས་སུ་ཤེས་པའི་ཕྱིར་སེམས་ལ་སྔོན་གྱི་མཐའ་དང་ཕྱི་མའི་
མཐའ་མི་དམིགས་ཏེ་རྣལ་འབྱོར་པ་དག་འདིའང་བསྐལ་པ་གཉིས་ཀྱིས་
འདའ་བར་བྱེད་དོ། །ཞེས་གསུངས་སོ། །དེ་ལྟར་དབང་པོ་རྣོ་རྟུལ་གཉིས་
ཀའི་ལམ་བཤད་པ་ནི། ལམ་སྤྱིའི་རྣམ་གཞག་ཤེས་པའི་དོན་དུ་ཡིན་གྱི།
སྟོན་པ་ནི་སྔོན་དབང་པོ་རྣོན་པོའི་ལམ་གྱིས་བགྲོད་པར་ཤེས་པར་བྱའོ། །དེ་
ལྟར་དབང་པོ་རྣོ་རྟུལ་གཉིས་ཀ་ཡང་བདག་མེད་གཉིས་རྟོགས་ནས་དེ་ཉིད་
ལ་འཇུག་གནས་ལྡང་བའི་སེམས་མངོན་དུ་བྱེད་པས་བསྒོམ་ཞིང་། བསྡུ་
བ་བཞི་དང་ཕར་ཕྱིན་དྲུག་གི་སྤྱོད་པ་སྒྲུབ་པ་སྔོན་དུ་འགྲོ་བས་སེམས་ཅན་
རྗེས་སུ་འཛིན་པར་བྱེད་པ་ན། ས་བཅུ་ལ་འཇུག་པར་བྱེད་པ་དང་། དེ་དག་
གི་རྒྱུ་མཐུན་པ་སྒོ་གསུམ་གྱི་ཡོན་ཏན་རྣམས་དངོས་སུ་མ་ཐོབ་ཀྱང་། ཐོས་
བསམ་གྱི་ཤེས་རབ་ཀྱིས་ཇི་ལྟར་ཐ་སྙད་དུ་བསྟན་པ་དེ་ཁོ་ན་ལྟར་ཡིན་ནོ་་་་
ཞེས་པ་ནི་མོས་པ་ཡིན་ལ། དེ་སྔོན་དུ་འགྲོ་བའི་རང་བཞིན་གྱི་དོན་སྒྲུབ་
པའི་སྤྱོད་པ་ནི་མོས་པས་སྤྱོད་པ་ཡིན་ཞིང་། དེ་ཉིད་གཞིའི་དོན་གྱི་ས་ཡིན་
251
-



པས་མོས་སྤྱོད་ཀྱི་ས་སྟེ། གནས་ལུགས་རྟོགས་པའི་སེམས། རྣམ་པར་མི་རྟོག་
པའི་སེམས། སྙིང་རྗེ་ཆེན་པོའི་སེམས་ཏེ། སེམས་གསུམ་སྒོམ་པའི་སྒོ་ནས་
ཕྱིན་དྲུག་དང་བསྡུ་བཞི་སྤྱོད་ཅིང་། ཡེ་ཤེས་ཀྱི་ས་བཅུ་རྫོགས་པར་བྱེད་པའི་
ཆོས་ལ་མོས་པའི་སེམས་བཅུ་དང་བཅས་པ་ནི་མོས་སྤྱོད་ཀྱི་ས་ཡིན་ལ། དེ་
བསྐལ་པ་གཅིག་གིས་འདའ་བ་ཡིན་ཏེ། དེ་ཉིད་ལས་མོས་པ་ཡིས་ནི་སྤྱོད་
པའི་ས། །སེམས་གསུམ་རྣམ་པར་བསྒོམ་པ་སྟེ། །ཕ་རོལ་ཕྱིན་རྣམས་སྤྱོད་པ་
དང༌། །བསྡུ་བ་དག་ནི་བཞི་པོ་ཡིས། །མོས་པའི་ས་ནི་མཚུངས་པ་མེད། །
དཔག་ཏུ་མེད་ཅིང་བསམ་མི་ཁྱབ། །དཔག་མེད་ཡེ་ཤེས་འབྱུང་བ་ནི། །
སེམས་བཅུ་དག་གིས་ཐོབ་པར་འགྱུར། །ངས་གང་ཅུང་ཟད་བརྗོད་པ་ནི། །
ཐམས་ཅད་འདི་ཡིས་ཐོབ་པར་འགྱུར། །དེ་ཕྱིར་ཐམས་ཅད་མཁྱེན་པ་
ཡིས། །མོས་པ་ཞེས་ནི་བྱ་བར་བཤད། །བློ་ལྡན་བསྐལ་པ།ཅིག་གིས་ནི། །ས་
ལས་ཡང་དག་འདའ་བར་འགྱུར། །ཞེས་སོ། །དེའི་སེམས་གསུམ་དང་
སེམས་བཅུ་ནི་དེ་ཉིད་ཀྱི་བཤད་པའི་རྒྱུད། རྒྱུད་ཕྱི་མ་ལས། དེ་ལ་གསང་བ་
པའི་བདག་པོ་མོས་པས་སྤྱོད་པའི་སེམས་གསུམ་ཡོངས་སུ་ཤེས་པ་གང་ཞེ་ན།
གསང་བ་པའི་བདག་པོ་སེམས་ཀྱི་སྐད་ཅིག་མ་དང་པོ་རྟོགས་པའི་ཕྱིར་
སེམས་སྐྱེ་བ་མེད་པ་དང་འགག་པ་མེད་པར་ཁོང་དུ་ཆུད་པའི་མཚན་ཉིད་
ནི་རྟོགས་པ་དང་པོ་ཡིན་ནོ། །གཉིས་པ་ནི་རྟོག་པའི་དྲ་བ་ཐམས་ཅད་ལས་
ཡང་དག་པར་འདས་པ་རྣམ་པར་མི་རྟོག་པ་ཡིན་ནོ། །སྒྲིབ་པ་མེད་པར་
རྟོགས་ནས་སེམས་ཅན་རྣམས་ཡང་དག་པའི་ལམ་ལ་དགོད་པར་བྱའོ་སྙམ་
པའི་སྙིང་རྗེ་ཆེན་པོ་སྐྱེས་ཏེ། འདི་ནི་འདིའི་སེམས་གསུམ་པ་ཡིན་ནོ། །
གསང་བ་པའི་བདག་པོ་སེམས་གསུམ་བསྒྲུབས་པས་ས་དང་ཕ་རོལ་ཏུ་ཕྱིན་
252



པ་དང་བསྡུ་བའི་དངོས་པོ་རྣམས་བསྒྲུབ་པར་འགྱུར་རོ། །གསང་བ་པའི་
བདག་པོ་དེ་ལ་ས་དང་ཕ་རོལ་ཏུ་ཕྱིན་པ་སྒྲུབ་པའི་སྦྱོར་བ་དག་ནི་བྱང་ཆུབ་
སེམས་དཔའ་གསང་སྔགས་ཀྱི་སྒོ་ནས་བྱང་ཆུབ་སེམས་དཔའི་སྤྱད་པ་སྤྱོད་
ཅིང་ཐབས་དང་ཤེས་རབ་ཡེ་ཤེས་ལྡན་པ་གང་གི་ཚེ་སེམས་ཅན་རྣམས་བསྡུ་
བའི་དངོས་པོ་བཞི་དག་གིས་ཡང་དག་པར་ལེན་དུ་བཅུག་སྟེ། །ཡིད་རབ་ཏུ་
དགའ་བས་ཆོས་ཀྱི་སྦྱིན་པ་སྦྱིན་པར་བྱེད་པ་འདི་ནི་འདིའི་ས་དང་ཕ་རོལ་
ཏུ་ཕྱིན་པའི་ཡན་ལག་གི་སྦྱོར་བ་ཡིན་ནོ། །གསང་བ་པའི་བདག་པོ་གཞན་
ཡང་བྱང་ཆུབ་སེམས་དཔའ་སེམས་རྣམ་པར་དག་པ་འདུས་མ་བྱས་ཀྱི་ཚུལ་
ཁྲིམས་ལ་གནས་པ་ནི། ཆོས་དེ་ཉིད་སྦྱིན་ཞིང་སེམས་ཅན་རྣམས་བསམ་
པ་ཇི་ལྟ་བ་བཞིན་དུ་ཚུལ་ཁྲིམས་ལ་འགོད་ལ་བདག་ཉིད་ཀྱང་དེ་ལ་གནས་
པར་འགྱུར་ཏེ། འདི་ནི་འདིའི་ས་དང་ཕ་རོལ་ཏུ་ཕྱིན་པའི་ཡན་ལག་གི་སྦྱོར་
བ་ཡིན་པར་བལྟའོ། །གསང་བ་པའི་བདག་པོ་བྱང་ཆུབ་སེམས་དཔའ་
སེམས་འོད་གསལ་ཞིང་སེམས་ཀྱིས་ཕྱོགས་བཅུའི་ཆོས་ལ་ཁྱབ་པ་གང་གི་ཚེ་
བདག་ཉིད་ཀྱང་མི་སྐྱེ་བའི་ཆོས་ལ་བཟོད་པ་ཐོབ་ལ་གཞན་དག་ཀྱང་དེ་ལ་
འགོད་པར་བྱེད་པ་དེ་ནི་དེའི་ས་དང་ཕ་རོལ་ཏུ་ཕྱིན་པའི་ཡན་ལག་གི་སྦྱོར་
བ་ཡིན་པར་བལྟའོ། །གསང་བ་པའི་བདག་པོ་གཞན་ཡང་ཡེ་ཤེས་ཀྱི་འོད་
ཟེར་དང་ལྡན་པ་ནི་སེམས་དེ་ཉིད་ཀྱིས་ཕྱི་ཕྱིར་ཞིང་གོང་ནས་གོང་དུ་རྟོགས་
པ་ལ་མཁས་པའི་བློས་བརྩོན་འགྲུས་རྩོམ་ཞིང་གཞན་དག་ཀྱང་དེ་ལ་འགོད་
པར་བྱེད་དེ། གསང་བ་པའི་བདག་པོ་འདི་ནི་འདིའི་ས་དང་ཕ་རོལ་ཏུ་
ཕྱིན་པའི་ཡན་ལག་འགྲུབ་པའི་སྦྱོར་བ་ཡིན་པར་བལྟའོ། །གསང་བ་པའི་
བདག་པོ་བྱང་ཆུབ་སེམས་དཔའ་གསང་སྔགས་ཀྱི་སྒོ་ནས་བྱང་ཆུབ་སེམས་
253



-
དཔའི་སྤྱད་པ་སྤྱོད་པ་གང་གི་ཚེ་སེམས་དེ་ཉིད་བསམ་གཏན་ཐམས་ཅད་ལ་
མི་ལྟ་བར་ཡེ་ཤེས་དང་ལྡན་པའི་བློས་ངེས་པར་སེམས་ཤིང་གཞན་དག་ཀྱང་
དེ་ལ་ཡང་དག་པར་ལེན་དུ་འཇུག་པ་དེའི་ཚེ་འདིའི་ས་དང་ཕ་རོལ་ཏུ་ཕྱིན་
པའི་ཡན་ལག་འགྲུབ་པའི་སྦྱོར་བ་ཡིན་པར་བལྟའོ། །གསང་བ་པའི་བདག་
པོ་གཞན་ཡང་སེམས་དེ་ཉིད་ཀྱི་ཡེ་ཤེས་དང་ལྡན་པའི་བློས་འཇིག་རྟེན་པ་་་
དང་འཇིག་རྟེན་ལས་འདས་པ་ཉན་ཐོས་ཀྱི་བསམ་གཏན་དང་ཚད་མེད་པ་
དག་ལ་མི་ལྟ་བར་བདག་ཉིད་ཀྱང་དེ་ལ་གནས་པར་འགྱུར་ཞིང་། གཞན་
དག་ཀྱང་དེ་ལ་འགོད་པར་བྱེད་པ་དེའི་ཚེ་འདིའི་ས་དང་ཕ་རོལ་ཏུ་ཕྱིན་་་་་
པའི་ཡན་ལག་འགྲུབ་པ་ཡིན་པར་བལྟའོ། །གསང་བ་པའི་བདག་པོ་
གཞན་ཡང་བྱང་ཆུབ་སེམས་དཔའ་གསང་སྔགས་ཀྱི་སྒོ་ནས་བྱང་ཆུབ་སེམས་
དཔའི་སྤྱད་པ་སྤྱོད་པ་བསམ་གཏན་གྱི་ལྷག་པའི་བསམ་པ་དེ་ལྟ་བུ་དང་
ལྡན་པ་ནི་སེམས་དེ་ཉིད་ཀྱིས་ཡེ་ཤེས་ལྡན་པའི་བློས་བདག་ཉིད་ཀྱང་འཇིག་
རྟེན་པ་དང་འཇིག་རྟེན་ལས་འདས་པའི་ཤེས་རབ་རྣམ་པར་དཔྱོད་པར་་་་་
བྱེད་པ་ལ་གནས་པར་འགྱུར་ཞིང་གཞན་དག་དེ་ལ་འགོད་པར་བྱེད་དེ། དེ་
ལྟ་བུ་འདི་ནི་ཤེས་རབ་ཀྱི་ཕ་རོལ་ཏུ་ཕྱིན་པ་དང་ས་མངོན་དུ་གྱུར་གྱི་ཡན་་་་
ལག་འགྲུབ་པ་ཡིན་པར་བལྟའོ། །གསང་བ་པའི་བདག་པོ་གཞན་ཡང་བྱང་
ཆུབ་སེམས་དཔའ་ཐབས་ཀྱིས་ཡང་དག་པར་བསྡུ་བ་ལ་མཁས་པ་དགེ་བའི་
བཤེས་གཉེན་གྱིས་ལེགས་བར་བྱིན་གྱིས་བརླབས་པ་ནི། སངས་རྒྱས་ཀྱི་ཆོས་
ཀྱི་ཆོས་ཐམས་ཅད་ལ་སྨོན་ལམ་བཏབ་ནས་སེམས་དང་པོ་ནས་བཟུང་སྟེ།
སེམས་ཅན་རྣམས་བསྡུ་བའི་དངོས་པོ་བཞི་དག་ གིས་ སྡུད་པར་བྱེད་དེ།
འདི་ནི་འདིའི་ཐབས་ཀྱི་ཕ་རོལ་ཏུ་ཕྱིན་པ་དང་ས་རིང་དུ་སོང་བའི་སྦྱོར་བ་
254



འགྲུབ་པ་ཡིན་པར་བལྟའོ། །གསང་བ་པའི་བདག་པོ་གཞན་ཡང་ཡེ་ཤེས་
དང་ལྡན་པའི་བློས་མི་གཡོ་ཞིང་རབ་ཏུ་མི་བསྒུལ་བ་ནི་ཕས་ཀྱི་རྒོལ་བ་
ཐམས་ཅད་དང་བདུད་ཀྱི་རིས་ཀྱི་ལྷ་དག་གིས་ཀྱང་ཟིལ་གྱིས་མི་ནོན་ཏེ།
འདི་ནི་འདིའི་ས་མི་གཡོ་བ་དང་ཕ་རོལ་ཏུ་ ཕྱིན་པའི་སྦྱོར་བ་ཡིན་པར་
བལྟའོ། །གསང་བ་པའི་བདག་པོ་གཞན་ཡང་བྱང་ཆུབ་སེམས་དཔའ་དགེ་
བའི་བཤེས་གཉེན་གྱིས་ལེགས་པར་ཟིན་པ། ཆོས་ཐམས་ཅད་ལ་སྒྱུ་མའི་
ཆོས་དང་མཉམ་པ་ཉིད་དུ་གྱུར་པ་སྙིང་རྗེ་ཆེན་པོའི་ཕ་རོལ་ཏུ་ཕྱིན་པ་དང་
ལྡན་པ་ནི། སྙིང་རྗེ་ཆེན་པོའི་ཕ་རོལ་ཏུ་ཕྱིན་པས་ཕྱོགས་བཅུར་སངས་
རྒྱས་ཀྱི་ཞིང་དག་ཁྱབ་པར་བྱེད་ཅིང་། ལུས་དང་ངག་དང་ཡིད་མཉམ་པ་
ཉིད་ཀྱིས་ཡང་དག་པར་མགུ་ནས་ལུས་ཀྱི་སྤུ་ལངས་ཤིང་དགའ་བ་མང་པོས་
ཕྱོགས་བཅུ་ན་རྣམ་པར་བཞུགས་པའི་དེ་བཞིན་གཤེགས་པ་རྣམས་མཐོང་་་་
བར་འགྱུར་རོ། །སེམས་ཅན་གྱི་མཐར་ཐུག་པའི་སྙིང་རྗེ་ཆེན་པོ་དང་ལྡན་
ཞིང་། སེམས་ཅན་ཐམས་ཅད་ལ་ནམ་མཁའི་མཐར་ཐུག་པ་དང་། སེམས་
ཅན་གྱི་མཐར་ཐུག་པ་དང་། ཡེ་ཤེས་ཀྱི་མཐར་ཐུག་པ་དང་། རྣམ་པར་ཤེས་
པའི་མཐར་ཐུག་པས་ཁྱབ་པར་བྱེད་དེ། དེ་ལྟར་དད་པ་དང་བརྩོན་འགྲུས་
དང་ཤེས་རབ་ཀྱི་སྟོབས་བསྐྱེད་པ་ཐོབ་པ་ན། རྨི་ལམ་མམ་མངོན་སུམ་
དུ་སངས་རྒྱས་དང་བྱང་ཆུབ་སེམས་དཔའ་རྣམས་མཐོང་བར་འགྱུར་ཞིང༌།
བྱང་ཆུབ་ཀྱི་སེམས་མི་བརྗེད་པའི་ཏིང་ངེ་འཛིན་ཐོབ་པར་འགྱུར་ཏེ། འདི་
ནི་བྱང་ཆུབ་སེམས་དཔའ་མོས་པའི་དཀྱིལ་འཁོར་ལ་ཞུགས་པ་ཡིན་པར་་་་་
ཤེས་པར་བྱའོ། །ཞེས་སོ། །མོས་སྤྱོད་ཀྱི་ས་འདིའི་མཇུག་ཏུ་ཡང་། མོས་སྤྱོད་
ཀྱི་སའི་འབྲས་བུར་གྱུར་པའི་ཡོན་ཏན་ཅན་ཡེ་ཤེས་ཀྱི་ས་རབ་ཏུ་དགའ་བ་
255



འཇུག་པར་འགྱུར་བ་རྣམས་བསྐལ་པ་བཞི་ཆའི་བར་དུ་གོམས་པས་མོས་་་་་
སྤྱོད་ཀྱི་ས་ལས་འདས་ནས་ཡེ་ཤེས་ཀྱི་ས་ལ་འཇུག་པར་འགྱུར་ཏེ། རྣམ་སྣང་
མངོན་བྱང་ལས། འདི་ཡི་ཡང་ནི་བཞི་ཆ་ཡིས། །མོས་པ་ལས་ནི་འདའ་བར་
འགྱུར། །ཞེས་སོ། །དེའི་འོག་ཏུ་བདག་མེད་གཉིས་རྟོགས་པ་དེ་ཉིད་འཇུག་
གནས་ལྡང་བའི་སྒོ་ནས་མངོན་དུ་བྱེད་པ་ན། ཕར་ཕྱིན་ལ་གོམས་པའི་
ཕྱིར་བསྐལ་པ་དཔག་ཏུ་མེད་པར་ཚོགས་གཉིས་སྒྲུབ་པ་ལྷུར་ལེན་པས་ཆོས་
ཐམས་ཅད་ཀྱི་དེ་བཞིན་ཉིད་ལ་དམིགས་པའི་སྒོ་ནས་སྒྱུ་མ་ལྟ་བུར་རྟོག་
པའི་ཡང་གཉེན་པོར་གྱུར་པའི་ས་དང་པོའི་ཡེ་ཤེས་བྱང་ཆུབ་ཀྱི་སེམས་དང་
པོ་སྐྱེ་སྟེ། དེ་ཉིད་ལས། གསང་བའི་བདག་པོ་གཞན་ཡང་བྱང་ཆུབ་སེམས་
དཔའ་གསང་སྔགས་ཀྱི་སྒོ་ནས་བྱང་ཆུབ་སེམས་དཔའི་སྤྱད་པ་སྤྱོད་པ་་་་
བསྐལ་པ་བྱེ་བ་ཁྲག་ཁྲིག་བརྒྱ་སྟོང་དཔག་ཏུ་མེད་པར་བསོད་ནམས་དང་ཡེ་
ཤེས་ཀྱི་ཚོགས་དཔག་ཏུ་མེད་པས་ཡོངས་སུ་བཟུང་བ། ལྷ་དང་ལྷ་མ་ཡིན་དུ་
བཅས་པའི་འཇིག་རྟེན་གྱིས་ཕྱག་བྱས་པ། ཉན་ཐོས་དང་རང་སངས་རྒྱས་
ཐམས་ཅད་ཀྱི་ས་ལས་ཡང་དག་པར་འདས་པ། བརྒྱ་བྱིན་དང་། ཚངས་
པའི་དབང་པོ་དང་། ཉེ་དབང་ལ་སོགས་པས་ཕྱག་བྱས་པ། འདི་ལྟ་སྟེ།
སྟོང་པ་ཉིད་ཀྱི་ངོ་བོ་ཉིད་ཀྱི་ངོ་བོ་ཉིད་རྫས་མེད་པ། མཚན་ཉིད་མེད་པ།
མཚན་མ་མེད་པ། སྤྲོས་པ་ཐམས་ཅད་ལས་འདས་པ། ནམ་མཁའ་ལྟར་
དཔག་ཏུ་མེད་པ་ཆོས་ཐམས་ཅད་ཀྱི་གོ་སྐབས་སུ་གྱུར་པ་འདུས་བྱས་དང་་་
འདུས་མ་བྱས་ཀྱི་ཁམས་དང་བྲལ་བ། ལས་དང་བྱ་བ་མེད་པ། མིག་དང་རྣ་
བ་དང་སྣ་དང་ལྕེ་དང་ལུས་དང་ཡིད་དང་བྲལ་བ། ཤིན་ཏུ་ངོ་བོ་ཉིད་མེད་
པའི་སེམས་སྐྱེ་སྟེ། གསང་བ་པའི་བདག་པོ་འདི་ནི་བྱང་ཆུབ་ཀྱི་སེམས་དང་
256



པོའོ་ཞེས་རྒྱལ་བ་རྣམས་ཀྱིས་གསུངས་སོ། །ཞེས་སོ། །དེ་ལྟར་ཡེ་ཤེས་ཀྱི་ས་
ལ་ཞུགས་ནས་ཇི་ལྟ་བ་བཞིན་གོམས་པར་བྱེད་ཅིང་སྒྲུབ་པ་ལ་ཞུགས་པའི་་་
གང་ཟག་ནི་བྱང་ཆུབ་སེམས་དཔའ་ཞེས་བྱ་སྟེ། དེ་ཉིད་ལས། བྱང་ཆུབ་
ནམ་མཁའི་མཚན་ཉིད་དེ། །ཀུན་ཏུ་རྟོག་པ་ཐམས་ཅད་སྤངས། །གང་ཞིག་
དེ་རྟོགས་འདོད་པ་དེ། །བྱང་ཆུབ་སེམས་དཔའ་ཞེས་བྱའོ། །ཞེས་སོ། །དེ་
ནས་དཔའ་བོ་ཆེན་པོའི་ཏིང་ངེ་འཛིན་གྱིས་བདུད་བཞི་བཅོམ་པ་ཚུན་ཆད་
ཀྱིས་ཚོགས་གཉིས་ཡོངས་སུ་རྫོགས་པར་བྱས་པ་ཡིན་ཏེ། རྣམ་སྣང་མངོན་
བྱང་གི་འགྲེལ་པ་ལས། བཅོམ་ལྡན་འདས་བྱང་ཆུབ་སེམས་དཔར་གྱུར་པ་
ཁོ་ནས། སྤྲུལ་པའི་སྦྱོར་བ་དག་གིས་སེམས་ཅན་ཡོངས་སུ་སྨིན་པར་བྱ་བའི་
ཕྱིར་འདོད་པའི་ཁམས་ཉིད་དུ་སྐྱེ་བ་ལེན་པ་དང་། མངོན་པར་འབྱུང་བ་
དཀའ་བ་སྤྱོད་པ་ལ་སོགས་པ་ཀུན་ཏུ་བསྟན་ཏེ། བྱང་ཆུབ་ཀྱི་སྙིང་པོར་ཉེ་
བར་གཤེགས་པ་སྔོན་དུ་འགྲོ་བ་ཅན། དཔའ་བོ་ཆེན་པོའི་ཏིང་ངེ་འཛིན་
ཡན་ལག་ལྔ་པོ་རྟོགས་པའི་སྒོ་ནས་བདུད་བཞི་ལས་རྒྱལ་ནས་བརྙེས་སོ་ཞེས་
འབྱུང་ངོ༌། །ཞེས་དང༌། རྒྱུད་ལས་ཀྱང་། ཕྱག་ན་རྡོ་རྗེ་ལ་བཀའ་སྩལ་པ།
བྱང་ཆུབ་སྙིང་པོར་འདུག་ནས་ནི། །བདུད་ནི་རྣམ་པ་བཞི་བཅོམ་པས། །དེ་
བས་དཔའ་བོ་ཆེན་པོ་ཞེས། །ཞེས་སོ། །ཏིང་ངེ་འཛིན་ཡན་ལག་ལྔར་གྱུར་
པའི་སྔགས་ནི། ན་མཿ ས་མནྟ་བུདྡྷཱ་ནཱཾ་ཨ་བི་ར་ཧཱུཾ་ཁཾ། ཞེས་ཏེ་ཡི་གེ་ལྔ་
པོ་འདིའི་ཏིང་ངེ་འཛིན་གྱིས་བདུད་བཅོམ་ཚུལ་རྒྱས་པར་རྒྱུད་འགྲེལ་ལས་
ཤེས་པར་བྱའོ། །དེ་རྣམས་ཚོགས་ཡིན་པ་ལ་དགོངས་ནས། རྣམ་སྣང་
མངོན་བྱང་གི་འགྲེལ་པ་ལས། དེ་ལྟར་ན་སྔར་བཤད་པའི་འཇིག་རྟེན་གྱི་
སེམས་རྣམ་པ་བརྒྱད་ནས་བཟུང་སྟེ་རྫོགས་པར་བྱང་ཆུབ་པའི་གནས་སྐབས་
257



དཔའ་བོ་ཆེན་པོ་ལ་སོགས་པའི་བར་འདི་ནི་བཅོམ་ལྡན་འདས་རྣམ་པར་་་་་
སྣང་མཛད་ཀྱི་འགྲུབ་པའི་རྒྱུ་བསོད་ནམས་དང་ཡེ་ཤེས་ཀྱི་ཚོགས་ཀྱི་བདག་
ཉིད་ཡིན་ནོ། །ཞེས་སོ། །
གསུམ་པ་ནི། དེ་ལྟར་དཔའ་བོ་ཆེན་པོ་རྫོགས་པར་བྱང་ཆུབ་པའི་
ཏིང་ངེ་འཛིན་གྱིས་བདུད་བཅོམ་ནས་ཁམས་ གསུམ་ལས་འདས་ཏེ་འོག་
མིན་སྟུག་པོ་བཀོད་པར་སྐྱེས་ནས་བྱང་ཆུབ་ཆེན་པོ་མངོན་སུམ་དུ་བྱ་བར་་་་
དགོངས་པས། རྣལ་འབྱོར་གྱི་རྒྱུད་ནས་འབྱུང་བ་བཞིན་དུ་མངོན་བྱང་ལྔའི་
སྒོ་ནས་སངས་རྒྱས་པ་སྟེ། དེ་ཉིད་ལས། ཇི་སྐད་དུ་བཤད་པའི་འཁོར་བས་
སྐྱོ་ཞིང་། སྨྱུང་བ་དང་། བརྟུལ་ཞུགས་དང༌། ངེས་པ་ལ་སོགས་པའི་མཚན་
ཉིད་ཀྱི་འཇིག་རྟེན་པའི་ལམ་ལ་ཞུགས་ཏེ། རིགས་དང་བཤེས་གཉེན་ལ་
བརྟེན་པའི་སྒོ་ནས། རིམ་གྱིས་བསོད་ནམས་དང་ཡེ་ཤེས་ཀྱི་ཚོགས་བྱང་
ཆུབ་སེམས་དཔའི་ས་བཅུ་རྟོགས་པ་སྔོན་དུ་འགྲོ་བའི་བར་དུ་བསགས་ཤིང་།
རྫོགས་པར་བྱང་ཆུབ་པའི་གནས་སྐབས་འདི་ལྟ་བུའི་བར་རྟོགས་པར་་་་་
མཛད་ནས། ཁམས་གསུམ་པ་ལས་འདས་ཏེ། སངས་རྒྱས་ཀྱི་ཞིང་སྟུག་པོ་
བཀོད་པ་ན་གནས་པ་རྣམས་དང་སྐལ་བ་མཉམ་པར་སྐྱེས་པ་དང་། ཡེ་
ཤེས་ཀྱི་སྤྱན་གྱིས་སེམས་ཅན་གྱི་ཁམས་སྡུག་བསྔལ་གསུམ་གྱི་མེ་འབར་བས་
དཀྲིས་པ་ལ་གཟིགས་ཏེ། ཐུགས་རྗེ་ཆེན་པོའི་ཡུམ་གྱིས་ཐུགས་སྤྲོ་བ་བསྐྱེད་
ནས། འདི་སྙམ་དུ་སེམས་ཅན་གྱི་ཁམས་འདི་ནི་སྐུ་མི་ཟད་པ་ལ་སོགས་པའི་
རྡོ་རྗེ་བཀོད་པ་ཕུན་སུམ་ཚོགས་པ་མེད་པར་སྡུག་བསྔལ་གསུམ་དང་འབྲེལ་
བ་བསལ་བར་མི་ནུས་ལ། སྐུ་མི་ཟད་པ་ལ་སོགས་པ་ཕུན་སུམ་ཚོགས་པ་དེ་
ཡང་བྱང་ཆུབ་རྟོགས་པ་མེད་པར་མི་འགྱུར་བས། དེའི་ཕྱིར་བྱང་ཆུབ་ཀྱི་
258



སྙིང་པོ་ལ་འདུག་སྟེ། ཡེ་ཤེས་ཀྱི་སྣང་བ་རྣམ་པར་རྟོག་པའི་དགྲ་ཚོགས་
ཐམས་ཅད་དང་བྲལ་བ། སྤྲོས་པའི་བག་ཆགས་ཀྱི་རྟེན་ཐམས་ཅད་མེད་པ་
བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཀྱི་མཚན་ཉིད་མངོན་དུ་་་
བྱའོ། །དེ་མངོན་དུ་བྱས་པ་ལས་ཀྱང་སྔོན་གྱི་སྨོན་ལམ་གྱི་འཕེན་པ་ལས་སྐུ་
དང་གསུང་དང་ཐུགས་རྡོ་རྗེ་བཀོད་པ་སེམས་ཅན་སྐལ་བ་ཇི་ལྟ་བ་བཞིན་
དུ་ཡང་དག་པར་མགུ་བར་མཛད་པ་གཅིག་པུའི་མཐར་ཐུག་པ་འདི་དག་་་་
འབྱུང་བར་འགྱུར་རོ་སྙམ་དུ་དགོངས་སོ། །དེ་ལྟར་དགོངས་ནས་ཇི་ལྟར་
དགོངས་པ་སྒྲུབ་པ་ལྷུར་ལེན་པ་གནས་གྱུར་པ་དང་སྐུ་བཞི་བརྙེས་པར་གྱུར་
ཏོ། །ཞེས་སོ། །
བཞི་པ་ལ། སྤྱི་དང་བྱེ་བྲག་སྤྱོད་རྒྱུད་ཀྱི་ཆོས་འཁོར་བསྐོར་ཚུལ་གཉིས་
ཀྱི་དང་པོ་ནི། འོག་མིན་དེ་ཉིད་དུ་རྟག་ཏུ་རྣམ་སྣང་ཆེན་པོའི་སྐུས་ཐེག་
ཆེན་གྱི་ཆོས་གསུངས་ལ། རི་རབ་ཀྱི་རྩེ་མོ་ལ་སོགས་པར་རྣམ་སྣང་ལ་སོགས་
པའི་གཟུགས་ཀྱིས་གསང་སྔགས་དང་། བྱ་རྒོད་ཕུང་པོའི་རི་ལ་སོགས་
པ་ཤཱཀ་ཐུབ་ལ་སོགས་པའི་གཟུགས་ཀྱིས་མཚན་ཉིད་ལ་སོགས་བསྟན་ཏེ་སྤྱི་
དང་འདྲའོ། །གཉིས་པ་ལ། དེ་བཞིན་གཤེགས་པའི་རིགས་ནི། རྣམ་པར་
སྣང་མཛད་ཆེན་པོ་མངོན་པར་རྫོགས་པར་བྱང་ཆུབ་པ་རྣམ་པར་སྤྲུལ་པ་་་་
བྱིན་གྱིས་རློབ་པའི་རྒྱུད་ནི། ཚིག་འགྲེལ་ལས། རྒྱུད་འདི་ལ་འདི་སྐད་བདག་
གིས་ཐོས་པ་མེད་དེ། རྣམ་སྣང་བྱང་ཆུབ་ཀྱི་སྙིང་པོ་ན་རྟག་ཏུ་བཞུགས་པས་
བཤད་པས་དུས་དང་གནས་དེ་ཉིད་ན་ངེས་པར་བཞུགས་པས་དུས་གཅིག་
གི་ཚེ་མ་སྨོས། བཀའ་སྡུད་པ་པོ་ཕྱག་རྡོར་ལ་སོགས་པ་ཡང་ཐོས་པ་མི་
གཙོའི་དོན་རྟོགས་པ་གཙོ་བས་ཐོས་པ་ཞེས་མ་སྨོས་ཞེས་བཤད་པ་ལ། ད་ལྟ་
259
་་་



རྒྱུད་འདི་ལ་ནི་འདི་སྐད་བདག་གིས་ཐོས་པ་ཡོད་པ་འབའ་ཞིག་སྣང་ངོ༌། །
དེ་ལ་རྒྱུད་འདི་རྣམ་སྣང་སངས་རྒྱས་པའི་ཞིང་མེ་ཏོག་གི་གཞི་སྙིང་པོའི་
རྒྱུན་བཀོད་པའི་ཞིང་དུ་གསུངས་པ་ཡིན་ལ། ཞིང་དེའི་མཚན་ཉིད་ནི། ཕྱག་
རྡོར་དབང་བསྐུར་བའི་རྒྱུད་ལས། རིགས་ཀྱི་བུ་དག་འཇིག་རྟེན་གྱི་ཁམས་
ཀྱི་རྒྱུད་མེ་ཏོག་གི་གཞིའི་སྙིང་པོའི་རྒྱན་བཀོད་པ་དང་ལྡན་པ་ཞེས་བྱ་བ་་་་་
འཇིག་རྟེན་གྱི་ཁམས་རབ་འབྱམས་དུ་མ་ངེས་པར་བསྟན་པ་ཡོད་དོ། །
འཇིག་རྟེན་གྱི་ཁམས་རབ་འབྱམས་རེ་རེ་ངེས་པར་སྟོན་པ་རེ་རེ་ལ་ཡང་་་་་་
འཇིག་རྟེན་གྱི་ཁམས་ཀྱི་མཚམས་སྦྱོར་བ་ངེས་པར་སྟོན་པའི་བཀོད་པ་རབ་
འབྱམས་དུ་མ་ཡོད་པར་ཁོང་དུ་ཆུད་པར་བྱའོ། །རིགས་ཀྱི་བུ་དག་དེ་ལ་
མཚམས་སྦྱར་བ་བཀོད་པ་རྣམས་ཀྱི་ཚད་ནི་གླིང་བཞི་པའི་འཇིག་རྟེན་བྱེ་བ་
ཕྲག་བརྒྱ་དང་། རིའི་རྒྱལ་པོ་རི་རབ་བྱེ་བ་ཕྲག་བརྒྱ་དང་། རྒྱ་མཚོ་ཆེན་པོ་
བྱེ་བ་ཕྲག་བརྒྱ་དང་། ཟླ་བ་དང་ཉི་མ་བྱེ་བ་ཕྲག་བརྒྱ་དང་། གང་གི་ཁོངས་
སུ་འདུས་ཤིང་རྗེས་སུ་ཞུགས་པ་དེ་སྟོང་གསུམ་གྱི་སྟོང་ཆེན་པོའི་འཇིག་རྟེན་
གྱི་ཁམས་སོ། །སྟོང་གསུམ་གྱི་སྟོང་ཆེན་པོའི་འཇིག་རྟེན་གྱི་ཁམས་བྱེ་བ་ཕྲག་
བརྒྱ་གང་གི་ཁོངས་སུ་འདུས་ཤིང་རྗེས་སུ་ཞུགས་པ་དེ་མེ་ཏོག་གི་གཞིའི་
སྙིང་པོའི་རྒྱན་བཀོད་པ་དང་ལྡན་པ་རབ་འབྱམས་ཀྱི་མཚམས་སྦྱོར་་་་་
རྣམས་ཀྱི་ཁོངས་སུ་འདུས་ཤིང་རྗེས་སུ་ཞུགས་པར་གཅིག་གོ །མེ་ཏོག་གི་
གཞིའི་སྙིང་པོའི་རྒྱན་བཀོད་པ་དང་ལྡན་པ་རབ་འབྱམས་ཀྱི་མཚམས་སྦྱོར་
བ་བྱེ་བ་ཕྲག་བརྒྱ་གང་གི་ཁོངས་སུ་འདུས་ཤིང་རྗེས་སུ་ཞུགས་པ་དེ་མེ་ཏོག་
གི་གཞིའི་སྙིང་པོའི་རྒྱན་བཀོད་པ་རབ་འབྱམས་ཀྱི་འཇིག་རྟེན་གྱི་ཁམས་ཀྱི་
རྒྱུད་གཅིག་གོ །མེ་ཏོག་གི་གཞིའི་སྙིང་པོའི་རྒྱན་བཀོད་པའི་རྒྱུད་བྱེ་བ་
260



ཕྲག་བརྒྱ་རྣམས་གང་གི་ཁོངས་སུ་འདུས་ཤིང་རྗེས་སུ་ཞུགས་པ་དེ་མེ་ཏོག་
གི་གཞིའི་སྙིང་པོའི་རྒྱན་བཀོད་པའི་འཇིག་རྟེན་གྱི་ཁམས་ཀྱི་རྒྱུད་བར་མ་་་་
གཅིག་གོ །འཇིག་རྟེན་གྱི་ཁམས་རབ་འབྱམས་བར་མ་བཀོད་པའི་རྒྱུད་
བྱེ་བ་ཕྲག་བརྒྱ་གང་གི་ཁོངས་སུ་འདུས་ཤིང་རྗེས་སུ་ཞུགས་པ་དེ་མེ་ཏོག་གི་
གཞིའི་སྙིང་པོའི་རྒྱན་བཀོད་པའི་འཇིག་རྟེན་གྱི་ཁམས་བཀོད་པ་གཅིག་སྟེ།
བཅོམ་ལྡན་འདས་རྣམ་པར་སྣང་མཛད་དེས་སྔོན་བྱང་ཆུབ་སེམས་དཔའི་་་
སྤྱད་པ་སྤྱོད་པ་ན་ཡོངས་སུ་སྦྱངས་སོ་ཞེས་གསུངས་པ་དེ་ལྟ་བུའི་ཞིང་དུ།
ཕུན་སུམ་ཚོགས་པ་བརྒྱད་དང་ལྡན་པའི་ཁང་བཟང་གི་ནང་དུ་བྱང་ཆུབ་་་་
སེམས་དཔའི་ལུས་ཀྱི་སེང་གེའི་ཁྲི་ལ་རྣམ་སྣང་། འཁོར་ཕུན་སུམ་ཚོགས་
པས་བསྐོར་བ་ལ་སྐུ་གསུང་ཐུགས་མཉམ་པ་ཉིད་ཀྱི་གཞི་ཞེས་བྱ་བའི་ཆོས་་་
སྟོན་ནོ། །དེའི་མཐུ་ཕུན་སུམ་ཚོགས་པས་འཁོར་རྣམས་ཀྱང་ཏིང་ངེ་འཛིན་
ལ་ཞུགས་ཏེ། སྟོན་པ་སྐུ་གསུང་ཐུགས་མི་ཟད་པའི་ཚུལ་གྱིས་ཆོས་སྟོན་པ་
མཐོང་སྟེ། དེ་ལྟར་ཕུན་སུམ་ཚོགས་པ་བཅུ་གཅིག་གིས་གླེང་གཞི་བསྟན་
ནས། དེ་ནས་ཕྱག་རྡོར་གྱིས་ཞུས་ནས་བྱང་ཆུབ་ཀྱི་སེམས་དང་དེ་བསྐྱེད་
ཚུལ་སྟོན་པ་སེམས་ཀྱི་ཁྱད་པར་རིམ་པར་ཕྱེ་བའོ། །གཉིས་པས་སྙིང་རྗེ་ཆེན་
པོ་འབྱུང་བའི་དཀྱིལ་འཁོར་བྲིས་ཏེ་དབང་བསྐུར་ཚུལ། སྔགས་ཀྱི་མཚན་
ཉིད། དཀྱིལ་འཁོར་འབྲི་བའི་བར་ཆད་ཀྱི་བགེགས་བཟློག་པ་ལ་སོགས་པ་
སྟོན་པ་བགེགས་ཉེ་བར་ཞི་བར་བྱ་བའི་རིམ་པར་ཕྱེ་བ། གསུམ་པས་དཀྱིལ་
འཁོར་དེའི་སྔགས་དང་དངོས་གྲུབ་སྒྲུབ་པའི་ ཐབས་སྟོན་པ་དངོས་གྲུབ་
སྒྲུབ་པའི་དེ་ཁོ་ན་ཉིད། བཞི་པས་ལྷའི་གཟུགས་ཀྱི་དབྱེ་བ་སྟོན་པ་ཟབ་མོའི་
ཏིང་ངེ་འཛིན་གཏན་ལ་དབབ་པ། ལྔ་པས་ཏིང་ངེ་འཛིན་དེའི་ནང་ནས་
261



མཚན་མ་མེད་པའི་ཏིང་ངེ་འཛིན་སྟོན་པ་མཚན་མ་མེད་པའི་ཏིང་ངེ་འཛིན།
དྲུག་པས་འཇིག་རྟེན་ལས་འདས་ཀྱི་བཟླས་བརྗོད་ཀྱི་དེ་ཁོ་ན་ཉིད། བདུན་
པས་ཡི་གེ་འཁོར་ལོ་བསྐོར་བའི་དཀྱིལ་འཁོར་གྱི་ཆོ་ག་སྟོན་པ་ཡི་གེའི་་་་
འཁོར་ལོ། བརྒྱད་པས་སྔགས་དང་ཕྱག་རྒྱ་སྟོན་པ་ཕྱག་རྒྱའི། དགུ་པས་
དབྱངས་གསལ་བྱེད་ལ་སོགས་པ་ཡི་གེའི་ཚུལ་ལ་མཁས་པ་སྟོན་པ་ཐམས་་་་་
ཅད་དུ་འཇུག་པའི་སྒོ་ཡི་གེའི་ཚུལ་གྱི་དང་། བཅུ་པས་ཐུགས་ཕྱག་མཚན་གྱི་
དཀྱིལ་འཁོར་སྟོན་པ་གསང་བའི་དཀྱིལ་འཁོར་དང་། བཅུ་གཅིག་པས་
གསང་བའི་དཀྱིལ་འཁོར་དུ་འཇུག་པའི་དང་། བཅུ་གཉིས་པས་དེར་དགོད་
པའི་ཕྱག་རྒྱ་སྟོན་པ་གསང་བ་ཕྱག་རྒྱ་བརྒྱད་ཀྱི་དང་། བཅུ་གསུམ་པས་
གསང་བའི་དཀྱིལ་འཁོར་དུ་གཞུག་པ་དང་། དབང་བསྐུར་ཚུལ་སྟོན་པ་
གསང་བའི་དཀྱིལ་འཁོར་དུ་གཟུང་པ་ལ་འཇུག་པའི་དང༌། བཅུ་བཞི་པས་
གསང་སྔགས་ཀྱི་བརྟུལ་ཞུགས་སྟོན་པ་རིག་སྔགས་ཀྱི་བརྟུལ་ཞུགས་དང་།
བཅོ་ལྔ་པས་རང་ལྷར་བསྐྱེད་ནས་ལུས་ལ་ཡི་གེ་འགོད་ཚུལ་སྟོན་པ་སློབ་་་་་
དཔོན་གྱི་དེ་ཁོ་ན་ཉིད་དང༌། བཅུ་དྲུག་པས་ཡི་གེ་འགོད་ཚུལ་རྒྱས་པར་
སྟོན་པ་ཡི་གེ་འགོད་པའི་དང་། བཅུ་བདུན་པས་རྩ་ལྟུང་བཅུ་བཞི་སྲུང་བར་
སྟོན་པ་བྱང་ཆུབ་སེམས་དཔའི་བསླབ་པ་ཐབས་དང་ལྡན་པའི་དང༌། བཅོ་
བརྒྱད་པས་ ཨོཾ་སྔགས་ཀུན་གྱི་མགོན་པོར་སྟོན་པ་ཡི་གེ་བརྒྱ་འབྱུང་བའི་
དང༌། བཅུ་དགུ་པས་ཡི་གེ་བརྒྱ་ལ་བསླབ་པའི་འབྲས་བུ་སྟོན་པ་འབྲས་བུའི་
སྦྱོར་བའི་དང་། ཉི་ཤུ་པས་ཡི་གེ་བརྒྱ་པའི་ཏིང་ངེ་འཛིན་སྟོན་པས་ཡི་གེ་
བརྒྱ་དགོད་པའི་དང་། ཉེར་གཅིག་པས་དབྱངས་གསལ་གྱི་ཡི་གེ་རེ་རེས་
ཏིང་ངེ་འཛིན་སྒྲུབ་ཚུལ་སྟོན་པ་བདག་ཉིད་སྒྲུབ་པའི་དང་། ཉེར་གཉིས་
262



，
པས་ཡེ་ཤེའི་རྩ་བ་སྒྲ་སྟོང་པ་ཉིད་དུ་སྟོན་པ་ཡི་གེ་བརྒྱད་པའི་སྔགས་ཀྱི་ཆོ་
གའི་དང་། ཉེར་གསུམ་པས་བྱང་ཆུབ་ཀྱི་ངོ་བོ་སྤྲོས་བྲལ་དུ་སྟོན་པ་བྱང་
ཆུབ་ཀྱི་ངོ་བོ་ཉིད་ཀྱི་དང་། ཉེར་བཞི་པས་དཀོན་མཆོག་གསུམ་དམ་ཚིག་
གསུམ་སྟོན་པ་དམ་ཚིག་གསུམ་སྤྱད་པའི་དང་། ཉེར་ལྔ་པས་དེ་བཞིན་
གཤེགས་པའི་དོན་སྟོན་པ་དེ་བཞིན་གཤེགས་པ་བསྟན་པའི་རིམ་པར་ཕྱེ་བ་
དང༌། ཉེར་དྲུག་པས་སྔོན་བྱང་སེམས་སུ་གྱུར་པ་ན་ཚངས་པས་མེའི་དབྱེ་བ་
དྲིས་པ་ལ། རིག་བྱེད་ནས་འབྱུང་བའི་མེ་བཞི་བཅུ་རྩ་བཞི་དང་། སངས་
རྒྱས་ནས་མེ་བཅུ་གཉིས་ཀྱི་དབྱེ་བ་སྟོན་པ་སྔོན་དུ་འགྲོ་བས་སྦྱིན་སྲེག་་་
བསྟན་ཏེ། རྩ་བའི་རྒྱུད་དོ། །འདི་ལ་དཀྱིལ་འཁོར་གསུམ་ཡོད་དོ། །དེའི་
རྒྱུད་ཕྱི་མ་གསང་བ་མཆོག་གི་རིམ་པར་ཕྱེ་བ་ནི། རིམ་པར་ཕྱེ་བ་དང་པོས་
ལས་བཞིའི་དབྱེ་བ་སྔོན་དུ་འགྲོ་བའི་ཞི་བའི་སྦྱིན་སྲེག་གི་དང་། གཉིས་པས་
རྒྱས་པའི་དང་། གསུམ་པས་དབང་གི་དང་། བཞི་པས་དྲག་ཤུལ་སྤྱོད་པའི་
སྦྱིན་སྲེག་གི་ཆོ་གའི་དང༌། ལྔ་པས་རྟེན་འབྲེལ་སྙིང་པོ་དང་དབྱངས་གསལ་
གྱི་ཡི་གེའི་དོན་བསྟན་པ་སྒོམ་པའི་ཡི་གེ་དགོད་པའི་དབང་བསྐུར་བའི་
དང༌། དྲུག་པས་ལྷ་བསྐྱེད་པའི་སྔོན་འགྲོ་རྒྱུན་བཤགས་སོགས་སྟོན་པ་
བཟླས་བརྗོད་ཀྱི་ཆོ་གའི་དང་། བདུན་པས་སྙིང་རྗེ་ཆེན་པོ་འབྱུང་བའི་
དཀྱིལ་འཁོར་གྱི་ཆོ་ག་དང་གསང་བའི་དཀྱིལ་འཁོར་དུ་འཇུག་ཅིང་དབང་
བསྐུར་བའི་ཆོ་ག་སྟོན་པ་དེ་བཞིན་གཤེགས་པ་འབྱུང་བའི་དཀྱིལ་འཁོར་་་་་་
བྱིན་གྱིས་རློབ་པའི་རིམ་པར་ཕྱེ་བ་སྟེ། ད་ལྟའི་དཔེ་ལ་འདི་ལས་མི་སྣང་
ཡང་འདིས་རྒྱུད་ཕྱི་མ་ད་དུང་མ་རྫོགས་ཏེ། འགྲེལ་པར་རྒྱུད་ཕྱི་མ་ལས་
དྲངས་པའི་ལུང་རྣམས་མ་རྫོགས་པའི་ཕྱིར་རོ། །འདི་སྤྱོད་རྒྱུད་དུ་བྱེད་པ་མི་
263



འཐད་དེ། རྣམ་སྣང་མངོན་བྱང་གི་འགྲེལ་པ་ལས། རྣམ་པར་སྣང་མཛད་
མངོན་པར་རྫོགས་པར་བྱང་ཆུབ་རྣམ་པར་སྤྲུལ་པ་བྱིན་གྱིས་རློབ་པའི་རྒྱུད་
དོན་དམ་པའི་ཚུལ་རབ་ཏུ་བསྒྲགས་པ་སྒྲུབ་པའི་སྦྱོར་བ་ཐབས་དང་ཤེས་་་་
རབ་ལ་གོམས་པ་སྔོན་དུ་འགྲོ་བ་ཡང་དག་པར་སྟོན་པ་ཕྱིའི་གཙང་སྦྲ་སྤྱོད་
པ་ལ་སོགས་པ་སྒྲུབ་པ་རྣམ་པར་སྨད་པ་དོན་དམ་པའི་རྣལ་འབྱོར་་་་་
གོམས་པའི་རྒྱུར་གྱུར་པ་བསྟན་པ་འདི་ཡང་གདུལ་བའི་སྐྱེ་བོ་བྱ་བའི་རྒྱུད་
ཀྱི་ལུགས་དེ་ལྟ་བུ་ལ་མོས་པ་དག་གཟུད་པའི་ཕྱིར་བྱ་བའི་རྒྱུད་དོ་ཞེས་་་་
བསྒྲགས་སོ་ཞེས་བཤད་པས་སོ་ཞེ་ན། དེ་ནི་སློབ་དཔོན་དེ་བྱ་བ་དང་སྤྱོད་
པའི་རྒྱུད་གཉིས་ཀ་གཅིག་ཏུ་བསྡུས་པར་བཞེད་པའི་ལུགས་ཡིན་གྱི་གཉིས་
ཀའི་རྒྱུད་དུ་མི་བཞེད་པ་མ་ཡིན་ཏེ་སྔར་ལུང་དྲངས་པ་བཞིན་ནོ། །དེ་ལྟ་མ་
ཡིན་ན་སློབ་དཔོན་ཨཱརྱ་དེ་བས་ཀྱང་། རྣམ་པར་སྣང་མཛད་མངོན་པར་
བྱང་ཆུབ་པ་ཞེས་བྱ་བ་སྦྱོང་བའི་རྒྱུད་ལས་ཞེས་བཤད་པ་དང༌། མན་ངག་
སྙེ་མ་སོགས་རྒྱུད་སྡེའི་འགྲེལ་པ་དུ་མ་ནས་སྤྱོད་པའི་རྒྱུད་དུ་བཤད་པ་དང་
འགལ་ལོ། །དེ་བཞིན་གཤེགས་པ་ཐམས་ཅད་ཀྱི་ཁྲོ་བོའི་རྒྱལ་པོ་མི་གཡོ་བ་
དེའི་སྟོབས་དཔག་ཏུ་མེད་པ་རྟུལ་ཕོད་པ་འདུལ་བར་གསུངས་པ་ཞེས་བྱ་་་་
བའི་རྟོག་པ་ནི། སྟོན་པ་གནས་འོག་མིན་ཡིན་པར་འོག་ནས་བཤད་པའི་
རིགས་པས་གྲུབ་སྟེ། དེར་རླུང་གི་དཀྱིལ་འཁོར་ལ་རིན་པོ་ཆེ་སྣ་ཚོགས་ཀྱི་
གཞལ་ཡས་ཁང་དུ། འཇིག་རྟེན་ལས་འདས་མ་འདས་ཀྱི་འཁོར་དུ་མ་ལ་
ཆོས་སྟོན་ཏོ། །དེར་ཕྱག་རྡོར་ལ་མི་གཡོ་བའི་རྟོག་པ་བཤད་པར་ཞལ་གྱིས་
བཞེས་པས། ཐུགས་ཀ་ནས་འོད་བྱུང་བས་འཇིག་རྟེན་སྣང་བར་བྱས་ཏེ།
ཏིང་ངེ་འཛིན་གྱི་མཐུས་ཆོ་འཕྲུལ་བསྟན་ནས་སྙིང་པོ་གསུངས་སོ། །དེ་ནས་
264



ཕྱག་རྡོར་གྱིས་སྙིང་པོའི་ངེས་དོན་བཤད་པ་དང་། འཁོར་རྣམས་ཀྱིས་ཕན་
ཡོན་ཞུས་པས་ལེགས་སོ་གནང་ནས། སྟོན་པས་སྙིང་པོའི་ཕན་ཡོན་གསུངས་
སོ། །དེ་ནས་ཕྱག་རྡོར་གྱིས་བསྟོད་པ་སྔོན་དུ་འགྲོ་བས་སྔགས་ཀྱི་དོན་ཞུས་
པས། སྔགས་ཀྱི་དོན་མཚན་མེད་ཏིང་ངེ་འཛིན་ཟབ་མོ་གསུངས་ནས། ཕྱག་
རྡོར་དང་འཁོར་གྱི་བྱང་སེམས་རྣམས་ཀྱིས་སྔགས་ཀྱི་སྒྲུབ་ཐབས་ལ་སོགས་
ཞུས་པས། སྟོན་པས་ལེགས་སོ་གནང་ནས་ཏིང་ངེ་འཛིན་སྔོན་དུ་འགྲོ་བས་
སྔགས་གསུངས་པས། འཁོར་རྣམས་བརྒྱལ། ས་གཡོས་ལ་སོགས་ཆེན་པོ་
བྱུང་བས། ཕྱག་རྡོར་གྱིས་འདི་གཞན་གྱིས་བཟོད་མི་ནུས་པས་སྤྲུལ་པ་བསྡུ་
རུ་གསོལ་ཞེས་ཞུས་པས། སྟོན་པས་ཏིང་ངེ་འཛིན་སྔོན་དུ་འགྲོ་བས་
བསྔགས་པས་ཐམས་ཅད་ཀྱིས་བདེ་བ་ཐོབ་སྟེ། སྟོན་པ་ལ་བསྟོད་ནས་ཕྱག་
རྡོར་གྱིས་དཀྱིལ་འཁོར་ཞུས་པས། སྟོན་པས་བཤད་པར་ཞལ་གྱིས་བཞེས་
ནས་སློབ་དཔོན་གྱི་མཚན་ཉིད་དང་། དཀྱིལ་འཁོར་བྲི་བའི་ཆོ་ག དབང་
བསྐུར་བ། སྦྱིན་སྲེག རྡུལ་ཚོན་བསྡུ་བ་དང་བཅས་པ་གསུངས་ནས། ཕྱག་
རྒྱུ་དང་། ཚམ་རྔམ་དང་། དེའི་ཕན་ཡོན་དམ་ཚིག་གི་རིམ་པ་དང་བཅས་པ་
གསུངས་ནས། ཏིང་ངེ་འཛིན་སྔོན་དུ་འགྲོ་བས། སྔགས། ཉེ་སྙིང་། ཕྱག་
མཚན་ལ་སོགས་པའི་སྔགས་གསུངས་སོ། །དེ་ནས་རས་རིས་གཉིས་དང་།
དེ་དག་དང་སྦྱིན་སྲེག་ལ་བརྟེན་པའི་དངོས་གྲུབ་ཀྱི་སྒྲུབ་ཐབས་གསུངས་
སོ། ་ །དེ་ནས་སྟོན་པས་ཏིང་ངེ་འཛིན་སྔོན་དུ་འགྲོ་བས་སྔར་མེད་པའི་
བགེགས་ཀྱི་གཟུངས་བསྒྲུབ་པར་བྱ་བའི་ཐབས་བྱང་ཆུབ་ཀྱི་སེམས་གཙོ་་་
བོར་གསུངས་ནས། རྡུལ་ཚོན་གྱི་དཀྱིལ་འཁོར་བྲིས་ཏེ་དེར་བགེགས་བཅོམ་
ནས་དབང་བསྐུར་བ་དང་། དངོས་གྲུབ་སྒྲུབ་པའི་རྡུལ་ཚོན་གྱི་དཀྱིལ་
265



-
འཁོར་བྲིས་ཏེ་དབང་བསྐུར་ནས་རལ་གྲི་ལ་སོགས་པའི་དངོས་གྲུབ་སྣ་་་
ཚོགས་ཀྱི་སྒྲུབ་ཐབས་དང་། བགེགས་ཀྱི་གནོད་པ་འབྱུང་ཚུལ། དེ་དག་
གཞོམ་ཐབས། བགེགས་གཞོམ་པའི་ཕྱག་རྒྱ་རྣམས་གསུངས་སོ། །དེ་ནས་
ཕྱག་རྡོར་གྱིས་ཏིང་ངེ་འཛིན་སྔོན་དུ་འགྲོ་བས་རས་རིས་སོགས་ལ་བརྟེན་་་་་
པའི་སྒྲུབ་ཐབས་དུ་མ་གསུངས་སོ། །དེ་ནས་ཕྱག་རྡོར་གྱིས་ཞུས་ནས། སྟོན་
པས་གཟའི་དཀྱིལ་འཁོར་གཟའ་མཆོད་པའི་ཆོ་ག་དང་། འཇམ་དཔལ་གྱི་
དཀྱིལ་འཁོར་དང་། འཇམ་དཔལ་མི་གཡོ་བའི་རས་རིས་ཀྱི་སྒྲུབ་པ་རྣམས་
གསུངས་སོ། །འདི་མཚན་མེད་ཀྱི་ཏིང་ངེ་འཛིན་མཆོག་ཏུ་བསྔགས་ཤིང་།
སེམས་ནི་རྩེ་གཅིག་གྱུར་པ་ཡིས། །བདེ་གཤེགས་བདག་ཉིད་བསྒོམས་ནས་
སུ། །གཟའ་རྣམས་སོ་སོར་མདུན་གནས་ནས། །ཞེས་སོགས། རྣམ་སྣང་
མངོན་བྱང་སོགས་དང་རིགས་མཐུན་པར་གསུངས་པའི་ཕྱིར། སྤྱི་རྒྱུད་དུ་མི་
འགལ་ལོ། །པདྨའི་རིགས་ཀྱི་རྒྱུད་ནི་མ་རྙེད་དོ། །རྡོ་རྗེའི་རིགས་སུ་གཏོགས་
པ་ཕྱག་ན་རྡོ་རྗེ་དབང་བསྐུར་བའི་རྒྱུད་ནི། སྟོན་པས་སྔར་བཤད་པའི་མེ་
ཏོག་གི་གཞིའི་སྙིང་པོའི་རྒྱན་བཀོད་པ་དང་ལྡན་པའི་འཇིག་རྟེན་གྱི་ཁམས་
བར་ན་ལྷའི་རྒྱལ་པོ་དབང་བསྒྱུར་གྱི་ཁང་པར་པདྨའི་སྙིང་པོ་སེང་གེའི་ཁྲི་
ལ། བྱང་སེམས་ཀྱི་ཚོགས་དང་ཐབས་ཅིག་ཏུ་བཞུགས་ཏེ། སྒོ་གསུམ་མཉམ་
པ་ཉིད་ཀྱིས་ཆོས་སྟོན་ནོ། །དེ་ཐོས་པས་བྱང་སེམས་རྣམས་ལ། དེའི་ཏིང་
ངེ་འཛིན་སྐྱེས་ནས་ཕྱོགས་བཅུའི་ཞིང་རབ་འབྱམས་ཀྱི་སངས་རྒྱས་འཁོར་་་་
བཅས་མཐོང་ནས་ངོ་མཚར་སྐྱེས་སོ། །དེ་ནས་སྟོན་པས་བྱང་སེམས་ཡང་
དག་པར་བསྐུལ་བའི་འོད་ཟེར་བཀྱེ་བས། སྐུ་གསལ་བར་བྱས་ཤིང་བྱང་
སེམས་བསྐུལ་བའི་སྒྲ་བྱུང་སྟེ་སླར་མགུར་དུ་ཞུགས་སོ། །དེ་ནས་སྨིན་
266



མཚམས་ནས་འོད་ཟེར་བྱུང་སྟེ་བྱང་སེམས་རྣམས་བསྐུལ་ནས་སླར་ལོག་གོ །
དེ་ནས་ཕྱོགས་བཅུའི་བྱང་སེམས་ཀྱིས་རང་རང་གི་སྟོན་པ་ལ་ཞུས་ཤིང་དེ་་་
དག་གིས་ལུང་བསྟན་ཏེ། རིན་ཆེན་ཏོག་ལ་སོགས་པའི་ཕྱོགས་བཅུའི་སངས་
རྒྱས་ཀྱིས། རིན་ཆེན་བློ་གྲོས་ལ་སོགས་པའི་ཕྱོགས་བཅུའི་བྱང་སེམས་ལ་
རང་རང་གི་སྙིང་པོ་བྱིན་ནས་སྟོན་པའི་འཁོར་དུ་འདུས་ནས་ཚིགས་བཅད་
སྨྲས་ཏེ། རྣམ་སྣང་གི་སྐུ་གསུང་ཐུགས་ཀྱི་ས་ལ་འདུག་སྟེ་གླེང་གཞིའི་
ལེའུའོ། །དེ་ནས་སྟོན་པས་འཁོར་འདུས་པར་མཁྱེན་ནས་ཏིང་ངེ་འཛིན་ལ་
ཞུགས་པས། འཁོར་གྱིས་རྡོ་རྗེའི་ཁོར་ཡུག་གི་དཀྱིལ་འཁོར་ཆེན་པོར་ཕྱག་
ན་རྡོ་རྗེ་དབང་བསྐུར་བ་མཐོང་ངོ་། །དེ་ནས་མི་མཇེད་ཀྱི་འཇིག་རྟེན་གྱི་
ཁམས་སུ་མཛད་པ་བཅུ་གཉིས་ཀྱི་ཚུལ་གྱིས་ཆོས་བསྟན་ནས་རྡོ་རྗེའི་དཀྱིལ་
འཁོར་ཆེན་པོ་བྲིས་ཏེ། ཕྱག་ན་རྡོ་རྗེ་དབང་བསྐུར་ནས་དེ་ལ་བསྟན་པ་
གཏད་དོ། །སྔོན་གྱི་སྤྱོད་པ་ཡང་དག་པར་སྒྲུབ་པའི་གཏམ་གྱི་ཚུལ་འབྱུང་
བའི་ལེའུ་གཉིས་པའོ། །
དེ་ཡན་ཆད་འོག་མིན་དུ་གསུངས་པའི་རྩ་རྒྱུད་ལྟ་བུར་གསལ་ལོ། །དེ་
ནས་སྟོན་པ་གྲོང་ཁྱེར་དཔལ་ཡོན་ཏན་འབྱུང་བའི་གནས་ན་ཤིང་སཱ་ལ་་་་་
ནགས་ན་འཁོར་དགེ་སློང་དང་བྱང་སེམས་ཀྱིས་བསྐོར་ཏེ་བཞུགས་སོ། །
དེའི་ཚེ་གནས་གཙང་གི་ལྷ་ནས་སྲིན་མོ་བཞིའི་བར་འཁོར་དེར་འདུས་སོ། །
ནགས་ཚལ་དེ་ཡང་རིན་པོ་ཆེའི་རང་བཞིན་གྱི་དཀྱིལ་འཁོར་དུ་སྣང་ངོ་། །
དེ་ནས་སྟོན་པས་ཏིང་ངེ་འཛིན་ལ་ཞུགས་པས། ཕྱོགས་བཅུའི་སངས་རྒྱས་
ཀྱི་རྡོ་རྗེ་འབྱུང་བའི་སྙིང་པོ་གསུངས་སོ། །དེ་ནས་སྟོན་པས་ཆོས་འདིའི་ཕན་
ཡོན་བཀའ་སྩལ་པ་དང་། འཁོར་གྱིས་གསོལ་བ་བཏབ་སྟེ་སྙིང་པོ་གསུངས་
267



ནས་འོད་ཀྱི་སྤྲོ་བསྡུ་བྱས་པས་ཀུན་བཟང་ལྕང་ལོ་ཅན་ན་གནས་པ་སྣ་་་་་་
བར་བྱས་ནས། སེམས་ཅན་དག་པ་ཟླ་བཞིན་ཚུར་ཤོག་ཅིག ཅེས་སོགས་
ཀྱིས་བོས་ནས་སྙིང་པོ་གསུངས་ཏེ། ཀུན་བཟང་འཁོར་བཅས་ནགས་ཚལ་
དེར་སོང་ནས་ཏིང་ངེ་འཛིན་ལ་ཞུགས་ཏེ། ཁང་བརྩེགས་བཀོད་པ་ཕུན་
ཚོགས་སྤྲུལ་ནས་ལག་པར་བླངས་ཏེ་སོང་བ་འཁོར་རྣམས་ཀྱིས་མཐོང་ནས་
སྟོན་པ་ལ་ཞུས་པས་ལུང་བསྟན་ནོ། །དེ་ནས་སྟོན་པ་ལ་ཀུན་བཟང་གིས་
ཁང་བརྩེགས་དེ་ཕུལ་ནས་བསྟོད་དེ་ཕྱོགས་གཅིག་ཏུ་འདུག་ནས་ཚིགས་་་་་
བཅད་བརྗོད་དེ། ཐེག་ཆེན་ལ་འཇུག་པའི་ཆོས་ཞུས་ཤིང་། ལན་གྱིས་གཏན་
ལ་ཕབ་པ་དང་། ལེགས་སོ་གསོལ་ནས་ཐེག་ཆེན་བཤད་པར་གསོལ་བ་
བཏབ་པས། སྟོན་པས་རྡོ་རྗེ་ཆེན་པོའི་འབྱུང་གནས་ཀྱི་ཏིང་ངེ་འཛིན་ལ་
ཞུགས་པས། ཕྱོགས་བཅུའི་སངས་རྒྱས་འདུས་ནས་བསྙུན་གསོལ་ཏེ། སྙིང་
པོ་གསུངས་ནས་ཏིང་ངེ་འཛིན་ལ་ཞུགས་པ་དང་འཁོར་རྣམས་ཡ་མཚན་དུ་
གྱུར་ཏེ། དེ་ནས་འཇམ་དཔལ་གྱིས་སངས་རྒྱས་དེ་རྣམས་ལ་གསོལ་བ་
བཏབ་པས་དེ་རྣམས་ཀྱིས་ནགས་ཚལ་དེ་ཉིད་དཀྱིལ་འཁོར་ཆེན་པོར་བྱིན་
གྱིས་བརླབས་ནས། དབུའི་གཙུག་ནས་འོད་ཟེར་བྱུང་སྟེ་ཀུན་ཏུ་བཟང་པོའི་
སྤྱི་གཙུག་ནས། དེས་སྙིང་པོ་སྨྲས་པ་དང་རྡོ་རྗེ་ལག་ཏུ་བྱིན་པས་ཐམས་ཅད་
ཀྱིས་ལག་ན་རྡོ་རྗེ་ཞེས་བརྗོད་དོ། །དེ་ནས་སྙིང་པོ་བྱིན་པས་གསང་བའི་
བདག་པོར་གྲགས་སོ། །དེ་ནས་རྡོ་རྗེ་ཆེན་པོ་རྒྱ་ཆེ་བའི་གཟུངས་གསུངས་
པས་ལག་ན་རྡོ་རྗེ་ཅོད་པན་དུ་གནང་ངོ༌། །དེ་ནས་ཕྱོགས་རྡོ་རྗེ་བཅིང་བའི་
སྙིང་པོ་ནས་འཁོར་ལོས་བསྒྱུར་བའི་སྙིང་པོའི་བར་གསུངས་པས་དཀྱིལ་
འཁོར་བྱིན་གྱིས་བརླབས་ནས་སངས་རྒྱས་དེ་རྣམས་མི་སྣང་བར་གྱུར་ཏོ། །
268



དེ་ནས་སྟོན་པས་ཀུན་བཟང་ལ་ཁྱོད་དབང་བསྐུར་ཟིན་གྱི་ཆོ་འཕྲུལ་སྟོན་་་་
ཅིག་ཅེས་གསུངས་པ་དང༌། དེས་ཏིང་ངེ་འཛིན་ལ་ཞུགས་པས་ས་གཡོས་
འོད་གསལ་ངན་སོང་སྦྱངས་ནས་བ་སྤུའི་བུ་ག་ནས་བྱུང་བའི་ཁྲོ་བོ་རྣམས་་་
ཀྱིས་ཆེད་དུ་བརྗོད་ནས་གདུག་པ་ཅན་རྣམས་སྐྱབས་གསུམ་ལ་བཀོད་ནས་
རྡོ་རྗེ་དྲག་པོའི་སྙིང་པོས་བྱིན་གྱིས་བརླབས་ཏེ། སློབ་དཔོན་གྱི་མཚན་ཉིད་
ནས་ཕྱག་རྒྱ་དགོད་པའི་བར་དཀྱིལ་འཁོར་དགོད་པའི་ཆོ་ག་དང་། དེ་ནས་
བུམ་པའི་མཚན་ཉིད་ནས་སྦྱིན་སྲེག་གི་ཕན་ཡོན་གྱི་བར་མའི་ཚིག་ལེའུར་་་་
བྱས་པ་རྣམ་པར་ཕྱེ་བ་དང་། དེ་ནས་ཕྱག་རྡོར་གྱིས་འཇམ་དཔལ་ལ་སློབ་
མ་དབང་བསྐུར་ཚུལ་བསྟན་པ་དབང་བསྐུར་བའི་རིམ་པར་ཕྱེ་བ་དང་། དེ་
ནས་ཕྱག་རྡོར་ལ་འཇམ་དཔལ་གྱིས་གསོལ་བ་བཏབ་ནས་དཀྱིལ་འཁོར་གྱི་
གསང་ཆེན་ལ་སོགས་ཀྱི་དོན་ཟབ་མོ་བཤད་པ་སྔོན་དུ་འགྲོ་བས་དམ་ཚིག་
རྡོ་རྗེའི་གསང་སྔགས་སྨྲས་ནས། སྲུང་བ་དང་། ཁྲོ་བོ་ཁྲོ་མོ་དང་། ཕོ་ཉ་ཕོ་
མོའི་སྔགས་ཀྱི་མཐར་འཇིག་པའི་མེ་ཆེན་པོའི་སྙིང་པོ་སྨྲས་པས། ས་ལ་
གནས་པ་མ་གཏོགས་པའི་འཁོར་རྣམས་འགྱེལ། སྙིང་ག་ནས་ཁྲོ་བོ་སྤྲུལ་
པས་འཁོར་རྣམས་ཀྱི་སྙིང་བསྡུས་ནས་ཕྱག་རྡོར་གྱི་སྙིང་གར་ཞུགས། དེ་
བཞིན་གཤེགས་པ་རྣམས་ཀྱིས་ལེགས་སོ་བྱིན་ནོ། །དེ་ནས་ཕྱག་རྡོར་ལ་
འཇམ་དཔལ་གྱིས་གསོལ་བ་བཏབ་པས་ཕྱག་རྡོར་གྱིས་རྡོ་རྗེ་དང་གཟུངས་
སྔགས་དེ་ལ་བྱིན་ནོ། །དེ་ནས་འཇམ་དཔལ་གྱིས་འཁོར་རྣམས་ལ་རྡོ་རྗེ་
མི་ཕམ་པ་མེས་རབ་ཏུ་རྨོངས་བྱེད་དྲན་པའི་ཐབས་ཀྱིས་བསླང་བས་འཁོར་
རྣམས་ལངས་ཏེ་ཕྱག་འཚལ་ནས། ཚངས་པ་ནས་ཏུམ་བུ་རུའི་བར་གྱིས་
རང་རང་གི་སྙིང་པོ་སྒྲུབ་ཐབས་དང་བཅས་པ་ཕུལ་བས། ཕྱག་རྡོར་གྱིས་
269



ལེགས་སོ་གནང་ནས་དམ་ལ་བཞག་གོ །དེ་ནས་འཇམ་དཔལ་གྱིས་ཕྱག་
རྡོར་ལས་རྡོ་རྗེ་དེ་བླངས་ཏེ་ཡེ་ཤེས་ལས་བྱུང་བའི་ཨུཏྤལའི་སྟེང་དུ་བཞག་
པ་དང་། དམ་པ་སྦྱིན་པ་རྡོ་རྗེ་ཞེས་པའི་སྒྲ་གྲགས་ཤིང་སྙིང་ག་ནས་མཆོག་
ཏུ་གསང་བའི་སྙིང་པོ་ཕྱུང་བས་སངས་རྒྱས་ཐམས་ཅད་ཀྱིས་ཕྱག་བརྐྱངས་
ནས་ལེགས་སོ་བྱིན་ནོ། །དེ་ནས་འཇམ་དཔལ་གྱིས་དངོས་གྲུབ་སྒྲུབ་པའི་
ཆོ་ག གང་དུ་བསྒྲུབ་པའི་ཡུལ། དུས་སྤྱོད་པ་རལ་གྲི་ལ་སོགས་པའི་སྒྲུབ་
པ་གསུངས་ནས་འཁོར་ལོས་བསྒྱུར་བ་ཆེན་པོའི་སྒྲུབ་པའི་ཕན་ཡོན་དང་་་་་
བཅས་པ་ནས་འཇིག་པའི་མེའི་སྙིང་པོའི་སྒྲུབ་པའི་བར་དང་། རིག་པའི་
རྒྱལ་པོ་སྤྱིའི་སྒྲུབ་པ་དང་། ལག་ན་རྡོ་རྗེའི་བུ་སྤྱིའི་སྒྲུབ་པ་དང་། ན་ད་ཀུ་བེ་
ར་དང་། འཇིག་རྟེན་གསུམ་རྒྱལ་དང༌། ཁྲོ་ཟླ་ཐིག་ལེ་དང༌། སྟོབས་པོ་ཆེ་
རྣམས་ཀྱི་སྒྲུབ་པ་དང་། ཕྱག་བརྙན་དང་ཕྱག་བརྙན་མ་དང༌། ཕོ་ཉ་དང་ཕོ་
ཉ་མོ་དང་། བྲན་ཏེ། དེ་རྣམས་རེ་རེའི་སྤྱིའི་སྒྲུབ་པ་དང་། ལག་ན་རྡོ་རྗེ་
དགའ་བའི་སྙིང་པོའི་སྒྲུབ་པ་རྣམས་དང་། བྲན་ཕོ་མོ་ལ་སོགས་པའི་མི་སྣང་
བའི་སྒྲུབ་པ་དང་། རི་ལུའི་སྒྲུབ་པ་ཕན་ཡོན་དང་བཅས་པ་གསུངས་སོ། །དེ་
ནས་འཇམ་དཔལ་ལ་ཞི་བའི་བློ་གྲོས་ཀྱིས་ཞུས་པའི་ལན་དུ། བརྟུལ་ཞུགས་
དང་ཚུལ་ཁྲིམས་གསུངས་སོ། །དེ་ནས་འཇམ་དཔལ་གྱིས་ཏིང་ངེ་འཛིན་ལ་
ཞུགས་ནས་སྔགས་དོན་དུ་འགྲོ་བའི་རང་གི་དཀྱིལ་འཁོར་དང་དེའི་སྒྲུབ་པ་
ཕན་ཡོན་དང་བཅས་པ་དང་འཇམ་དཔལ་དམ་བཅས་པའི་གསང་སྔགས་
ཀྱི་རྒྱལ་པོའི་སྒྲུབ་པ་དང་། ཁྲོ་བོ་རྡོ་རྗེ་རྩེ་མོ་ལྡེག་ལྡེག་པའི་རྟོག་པའི་ཆོ་ག་
རྣམས་གསུངས་སོ། །དེ་ན་ཕྱག་རྡོར་གྱིས་རྡོ་རྗེ་དབང་བསྐུར་བའི་ཞེས་བྱ་བ་
ཡོད་དོ། །གསུང་བ་ལས། ཞི་བའི་བློ་གྲོས་ཀྱིས་བཤད་པར་གསོལ་བ་
270



-
བཏབ་པས་དཀྱིལ་ཆོག་དབང་བསྐུར་བ་དང་བཅས་པ་སྟོན་པ་རྡོ་རྗེས་དབང་
བསྐུར་བའི་རིམ་པར་ཕྱེ་བ་དང་། དེ་ནས་ཕྱག་རྡོར་གྱིས་སྐབས་ཕྱེ་ནས་
འཇམ་དཔལ་གྱིས་ཞུས་པའི་ལན་དུ། ཕྱག་རྒྱ་སྔགས་དང་བཅས་པ་དང་།
འཇམ་དཔལ་གྱིས་སྐབས་ཕྱེ་ནས་ཡིད་རྣམ་པར་དག་པའི་སྒོ་དང་། དེ་ནས་
སྒྲུབ་པ་པོ་རྣམས་བསྲུང་བའི་ཕྱིར་ཕྱག་རྒྱ་སྔགས་དང་བཅས་པ་དང་། དེ་
བཞིན་གཤེགས་པ་ཐམས་ཅད་ཀྱི་སྙིང་ལས་ཕྱུང་བའི་ཕྱག་རྒྱ་གསང་བ་རབ་
འབྱམས་བསྟན་པའི་ཕྱག་རྒྱ་རབ་འབྱམས་ཏེ། དེ་ཡན་ཆད་ཀྱི་ཕྱག་རྒྱ་རབ་
འབྱམས་ཇི་སྙེད་པའོ། །དེ་ནས་ཕྱག་རྡོར་གྱིས་ཏིང་ངེ་འཛིན་ལ་ཞུགས་པས་
སངས་རྒྱས་ཐམས་ཅད་ཀྱིས་ལེགས་སོ་གནང་ནས་སྟངས་སྟབས་བཤད་པར་
གསོལ་བ་བཏབ་སྟེ་སྔགས་གསུངས་པས། ཕྱག་རྡོར་དགའ་སྟེ་ཞི་བའི་བློ་
གྲོས་ལ་སྟངས་སྟབས་རྣམས་རྒྱས་པར་གསུངས་ཏེ། རྣམ་སྣང་གིས་ཕྱག་རྡོར་
ལ་གསང་བར་གདམས་ནས་བླ་མ་ལ་གུས་པར་བསྟན་པ་ཡན་ཆད་ཀྱི་སྟངས་
སྟབས་རིམ་པར་ཕྱེ་བ་དང༌། དེ་ནས་ཕྱག་རྡོར་ཏིང་ངེ་འཛིན་ལ་ཞུགས་པ་
ལ་སངས་རྒྱས་ཀུན་གྱིས་ཕྱག་བརྐྱངས་ནས་ལེགས་སོ་གནང་ནས། དེས་ཡེ་
ཤེས་ཆེན་པོར་དབང་བསྐུར་བའི་གཟུངས་སྨྲས་པས་ཆོ་འཕྲུལ་ཆེན་པོ་བྱུང་
སྟེ་འཁོར་རྣམས་བློང་བློང་པོར་གྱུར་པ་འཇམ་དཔལ་གྱིས་བསལ་ནས། ཕྱག་
རྡོར་ལ་འཇམ་དཔལ་གྱི་གཟུངས་ཀྱི་མཐུ་དྲིས་པས་བསྟན་པ་དང་གཟུངས་
དེའི་དཀྱིལ་འཁོར་བཤད་པར་གསོལ་བ་བཏབ་པས། ཕྱག་རྡོར་གྱི་རྡོ་རྗེ་
དབྱིངས་ཕྱུག་མའི་གཟུངས་སྨྲས་པས་འཇམ་དཔལ་དད་ཅིང་དབང་ཐོབ་སྟེ་
ཆེད་དུ་བརྗོད་ནས། དེའི་དཀྱིལ་འཁོར་བཤད་པར་གསོལ་བ་བཏབ་པས།
དཀྱིལ་འཁོར་འབྲི་ཚུལ་ཕན་ཡོན་དང་བཅས་པ་བསྟན་ནས། དཀྱིལ་འཁོར་
271



འདི་གང་ཟག་ཇི་ལྟ་བུ་ལ་བསྟན་དྲིས་པས། དེའི་སྣོད་རུང་གི་གང་ཟག་དང་
བྱིན་གྱིས་རློབ་པའི་སྔགས་ཕྱག་རྒྱ་ཕན་ཡོན་དང་བཅས་པ་དང་། དེའི་སྒྲུབ་
པའི་ཆོ་ག་ཕན་ཡོན་དང་བཅས་པ་སྟེ་ཡུམ་རྣམས་ཀྱི་དངོས་གྲུབ་སྒྲུབ་པའི་
ཆོ་ག་རྣམས་གསུངས་ཏེ། འདི་ལ་དཀྱིལ་འཁོར་བཞི་ཡོད་ཅིང་། གཞུང་ཚད་
བམ་པོ་བཅུ་གཉིས་ཡོད་དེ། ད་དུང་མཇུག་ཅུང་མ་རྫོགས་པ་འདྲའོ། །
འདི་སྤྱོད་རྒྱུད་ཡིན་ན། སངས་རྒྱས་གསང་བས་དེ་ལས་གཞན་པའི་འདུལ་
བ་དག་ལ་ནི་དད་པའི་སྒོ་ནས་བྱ་བའི་ལུགས་ཅན་གྱི་རྒྱུད་ཕྱིའི་བྱ་བའི་ཁྱད་
པར་ཡང་དག་པར་བསྟན་པ་ཐབས་དང་ཤེས་རབ་ལ་གོམས་པ་གཙོ་བོར་་་་་
མཛད་པ་རང་དང་གཞན་གྱི་དོན་ཕུན་སུམ་ཚོགས་པར་བྱེད་པ་དག་བསྟན་
ཏེ། འདི་ལྟར་འཕགས་པ་དམ་ཚིག་གསུམ་གྱི་རྒྱལ་པོ་དང་། སྐུ་གསུམ་གྱི་
གཙུག་ཏོར་དང་། ཕྱག་ན་རྡོ་རྗེ་དབང་བསྐུར་བ་ལ་སོགས་པ་དག་ཡིན་ནོ་
ཞེས་བཤད་པ་དང་འགལ་ཞེ་ན། སྐྱོན་མེད་དེ། སློབ་དཔོན་དེ་སྔར་བསྟན་
པ་བཞིན་དུ་བྱ་སྤྱོད་གཅིག་ཏུ་སྡུད་པ་ཡིན་ལ། ཐ་དད་པའི་ལུགས་ཀྱིས་སྤྱོད་
པའི་རྒྱུད་དུ་མི་འགལ་ཏེ། སློབ་དཔོན་ཛྙཱ་ན་བོ་དྷིས་མཛད་པའི་ལས་དང་པོ་
པའི་དམ་ཚིག་མདོར་བསྡུས་པ་ལས། ཕྱག་ན་རྡོ་རྗེ་དབང་བསྐུར་བ་ཞེས་བྱ་
བ་སྤྱོད་པའི་རྒྱུད་ལས་ཀྱང་ཞེས་གསུངས་ཤིང༌། ཇོ་བོ་རྗེའི་ལམ་སྒྲོན་གྱི་རང་
འགྲེལ་ལས་ཀྱང་། སྤྱོད་པའི་རྒྱུད་ནི། རྣམ་པར་སྣང་མཛད་མངོན་པར་བྱང་
ཆུབ་པའི་རྒྱུད་དང་། ལག་ན་རྡོ་རྗེ་དབང་བསྐུར་བའི་རྒྱུད་ལ་སོགས་པ་རྒྱུད་
སྡེ་སྟོང་ཕྲག་བརྒྱད་བཞུགས་སོ། །ཞེས་སྤྱོད་རྒྱུད་དུ་གསལ་བར་བཤད་པའི་
ཕྱིར་རོ། །ཕྱག་ན་རྡོ་རྗེ་གོས་སྔོན་པོ་ཅན་གྱི་རྒྱུད་རྡོ་རྗེ་ས་འོག་ནི། སྟོན་པ་
ལྕང་ལོ་ཅན་ན་བཞུགས་པའི་ཚེ། ཕྱག་རྡོར་གྱིས་རྡོ་རྗེ་ཀུན་འདུལ་གྱི་རྒྱུད་
272



，
，，，
，
་
ཉི
བཤད་དུ་གསོལ་ཞེས་གསོལ་བ་བཏབ་པས། ལེགས་སོ་གནང་ནས། ཏིང་ངེ་
འཛིན་སྔོན་དུ་འགྲོ་བས་མངོན་རྟོགས་བཤད་པ་ལྷའི་ལེའུ། གཉིས་པས་
གཏོར་མ། གསུམ་པས་རྣམ་སྲས། བཞི་པས་བསྣུན་པའི་འཁྲུལ་འཁོར། ལྔ་
པས་བྲི་བའི་འཁྲུལ་འཁོར། དྲུག་པས་སྦྱིན་སྲེག བདུན་པས་བསྐྲད་འཁོར།
བརྒྱད་པས་སྔགས། དགུ་པས་ངེས་པ་དང་རྣམ་དག བཅུ་གཅིག་པས་
སྔགས་བཏུ་བ། བཅུ་གཉིས་པས་དབང་བསྐུར་བ། བཅུ་གསུམ་པས་གསང་
བ་གཏན་ལ་དབབ་པ་རྣམས་གསུངས་ཏེ། འདི་ལ་དཀྱིལ་འཁོར་གཅིག་ཡོད་
དོ། །འདིར། སྡོམ་ལྡན་དབང་བསྐུར་རྣམ་ལྔ་བསྐུར། །བུམ་པ་དང་ནི་རྡོ་རྗེ་
དང་། །དྲིལ་བུ་དབུ་རྒྱན་མིང་གི་དབང་། །ལས་ཀྱི་ཆོ་ག་ཇི་བཞིན་ནོ། །ཞེས་
དབང་བསྐུར་བ་ལྔ་གསུངས་པས་སྤྱོད་པའི་རྒྱུད་དུ་འདོད་ལ། སྔགས་བཏུ་
བའི་སྐབས་ནས། མཐར་གནས་པ་ཡི་གསུམ་པ་ལ། །ལྔ་པ་ཡི་ནི་མཐའ་དང་
སྦྱར། །ཞེས། ནི་ལཾ་གྱི་ལ་ལ་རིང་ཆ་བཏུ་བ་ཆད། དེ་ནས་ལྔ་པའི་བཞི་པ་ལ། །
ཞེས་བ་ར་ལ་བྷ་བཏུས། དེ་ནས་ལྔ་པོའི་དང་པོ་གཞག །དེ་བཞི་པ་ཡི་ཐ་མ་
ལ། །ཨི་ནི་རབ་ཏུ་སྦྱར་ཏེ་གཞག །ཅེས། པ་ཎི་ལ་པའི་རིང་ཆ་ཆད། ན་ལོག་
དགོས་པ་ལ་ན་མ་ལོག་པ་བཏུས་པས་ཐེ་ཚོམ་གྱི་གཞིར་སྣང་ངོ༌། །རྡོ་རྗེ་ས་
འོག་གི་རྒྱུད་ལེའུ་བདུན་པ་ནི། ས་འོག་རིམ་པ་བདུན་གྱི་གནས་སུ་གསུངས་
ཏེ། གླེང་གཞིའི་ལེའུ་དང༌། བཅོས་དཀའ་བའི་ནད་ཟློག་པའི་ལེའུ། དཀྱིལ་
འཁོར་གྱི་ལེའུ། ཀླུ་སྒྲུབ་པའི་ལེའུ། གཏམ་རྒྱུད་ཀྱི་ལེའུའོ། །ཆོ་ག་བཞིན་དུ་
གཉི་ག་ཡི། །རྒྱུད་ལས་གསུངས་པ་བཞིན་དུ་བསྐྱེད། །ཅེས་གསུངས་པས་
སྤྱོད་པའི་རྒྱུད་དུ་བྱེད་དོ། །ས་གསུམ་དུ་རྒྱུ་བའི་རྟོག་པ་ནི། གཞན་ཞིག་གི་
འཕྲོ་ལ་བཤད་པས་གླེང་གཞི་མེད། རྟོག་པ་དང་པོས་བདག་བསྐྱེད། གཉིས་
273



པས་ལས་སྦྱོར། གསུམ་པར་ཕྱག་རྡོར་གཟུངས་རིང༌། བཞི་པར་རྣམ་སྲས།
ལྔ་པར་ཕན་ཡོན་ཏེ། འདི་ལ་ནི་ལཾ་བ་ར་ལ་བྷ་བཏུས་པ་དང་། པཱ་ཎིའི་ཨ་
བཏུ་བ་ཆད་པས། འདི་གཉིས་ལའང་ཐེ་ཚོམ་ཅུང་ཟའོ། །ལག་ན་རྡོ་རྗེ་གོས་
སྔོན་པོ་ཅན་ཞེས་བྱ་བ་འཇིག་རྟེན་གསུམ་འདུལ་བའི་རྒྱུད་ནི། སྟོན་པ་ལྕང་
ལོ་ཅན་ན་བཞུགས་པའི་ཚེ་ཐུགས་ཀ་ནས་འོད་བཀྱེ་ཞིང་སྔགས་གསུངས་་་་་
པས་འཁོར་རྣམས་སྐྱབས་སུ་སོང་ཞིང་དབང་བསྐུར་ཏེ་གླེང་གཞིའི་ལེའུའོ། །
འཁོར་ལོ་བྲི་ཚུལ་སྟོན་པ་ས་འོག་འདུལ་བའི་ལེའུ། བཟླས་སྒོམ་སོགས་སྟོན་
པས་ས་བླ་འདུལ་བའི་ལེའུ། མངོན་སྤྱོད་སྟོན་པ་ས་སྟེང་འདུལ་བའི་ལེའུ།
ཡོངས་སུ་གཏད་པའི་ལེའུ་སྟེ་ལྔའོ། །འདི་ལ་དཀྱིལ་འཁོར་བཞིར་བཤད་
དོ། །འདིའང་ཐེ་ཚོམ་གྱི་གཞིའོ། །ལྷ་མོ་བརྒྱད་ཀྱི་གཟུངས་ནི་གླེང་གཞི་མེད།
གཟུངས་ཕན་ཡོན་དང་བཅས་པ་སྟེ། ཕྱག་རྡོར་དབང་བསྐུར་བའི་ཡུམ་གྱི་
སྒྲུབ་པའི་ཐབས་ལས་ཕྱུང་བ་འདྲའོ། །འདི་ལ་དོན་གྱིས་དཀྱིལ་འཁོར་
གཅིག་ཡོད་དོ། །
གསུམ་པ་ལ། རྡོ་རྗེ་རྩེ་མོའི་རྒྱུད་ལས། སྔོན་བྱུང་འདས་པའི་དུས་སུ་
ནི། །བྱང་ཆུབ་སེམས་ནི་ཡོངས་འཛིན་ཅིང་། །ཐབས་དང་ཤེས་རབ་ལྡན་པ་
ཡིས། །བྱང་ཆུབ་སེམས་དཔར་གྱུར་པ་ན། །སྤྲོ་བ་ཆེན་པོས་ངོ་མཚར་ཆེ། །
དཀའ་བ་དཔག་ཏུ་མེད་པ་སྤྱད། །གོ་རིམ་བཞིན་དུ་དེ་ཡིས་ནི། །དབང་
བསྐུར་བར་དུ་ལེགས་ཐོབ་འགྱུར། །ཤེས་རབ་ཆེན་པོས་ས་མཐར་ཕྱིན། །
གོས་ཀྱི་དབང་ནི་ཐོབ་གྱུར་ནས། །འོག་མིན་སྟུག་པོ་ཉམས་དགའ་བར། །བློ་
གྲོས་ཆེན་པོ་བཞུགས་པར་གྱུར། །བདག་ནི་སངས་རྒྱས་མཆོག་འགྱུར་ཞེས། །
རྣལ་འབྱོར་པ་ཡིས་བསམ་ནས་ནི། །བྱ་བ་མཐར་ཕྱིན་བདག་གིས་ནི། །
274
-
--



སེམས་ཅན་དོན་འབྱུང་ཐོབ་བྱ་ཞེས། །བྱ་བ་དེ་ལ་དགོངས་ནས་ནི། །སྔོན་
དང་ཕྱི་མར་བདེ་ཆེན་མེད། །ཆོས་ཀྱི་དགའ་བ་རྨད་ཆེན་པོའི། །དཀའ་བ་
སྤྱད་པར་བྱ་སྙམ་སྟེ། །བྱང་ཆུབ་ཤིང་དྲུང་བཞུགས་གྱུར་ནས། །བྱ་དཀའི་བྱ་
བ་ཀུན་ལྡན་ཏེ། །དབུགས་དབྱུང་རྔུབ་པ་འགོག་པ་དང་། །སེམས་པ་མེད་
ཅིང་གཡོ་བ་མེད། །ལུས་ནི་གང་ཡང་མི་འགུལ་ཞིང་། །ཡན་ལག་བསྐྱོད་པར་
མི་བྱེད་དེ། །དེ་བས་གཡོ་བ་མེད་ཆོས་ལ། །ཡུན་རིང་དུ་ནི་གནས་པར་
འགྱུར། །ཞེས་སོགས་ཀྱི་དོན་ལ། དང་པོར་བྱང་ཆུབ་མཆོག་ཏུ་ཐུགས་བསྐྱེད་
ཚུལ། བར་དུ་ཚོགས་བསགས་ཚུལ། མཐར་མངོན་པར་རྫོགས་པར་སངས་
རྒྱས་ཚུལ། སངས་རྒྱས་ནས་ཆོས་ཀྱི་འཁོར་ལོ་བསྐོར་ཚུལ་དང་བཞིའི་དང་
པོ་ནི། སྔོན་བྱུང་བ་འདས་པའི་དུས་སུ་སངས་རྒྱས་རྣམས་ཀྱི་སྤྱན་སྔར་སྟོང་
ཉིད་སྙིང་རྗེའི་སྙིང་པོ་ཅན་གྱི་བྱང་ཆུབ་ཀྱི་སེམས་ཡོངས་སུ་འཛིན་ཅིང་བྱང་
ཆུབ་སེམས་དཔའི་བསླབ་པ་ནོད་དོ། །གཉིས་པ་ནི། རྩེ་མོར། བསྐལ་པ་
གྲངས་མེད་གསུམ་མངོན་དུ། །བཅོམ་ལྡན་བྱང་ཆུབ་མཛད་པ་གང་། །ཞེས་
པ་ལྟར་དེ་ནས་བྱང་ཆུབ་ནི་ཤེས་རབ། སེམས་དཔའ་ནི་ཐབས། ཐབས་ཤེས་
རབ་དང་ལྡན་པའི་བྱང་ཆུབ་སེམས་དཔར་གྱུར་པ་ན། བསམ་པའི་བརྩོན་
འགྲུས་སྤྲོ་བ་ཆེན་པོས་སེམས་ཅན་གྱི་དོན་དུ་གོ་ཆ་གྱོན་ཏེ། བསྐལ་པ་གྲངས་
མེད་གསུམ་དུ་སྐྱེ་བ་སྣ་ཚོགས་བཞེས་ནས། གཞན་དོན་དུ་རྒྱལ་སྲིད་དང་
སྲོག་སྦྱིན་པར་གཏོང་བ་ལ་སོགས་པའི་ངོ་མཚར་ཆེན་པོ་རྨད་དུ་བྱུང་བའི་་་་
དཀའ་བ་དཔག་ཏུ་མེད་པ་སྤྱད་པས་བསོད་ནམས་དང་ཡེ་ཤེས་ཀྱི་ཚོགས་་་་
བསགས་པས། མོས་པའི་སྤྱོད་པའི་ས་ནས་བཟུང་སྟེ། གོ་རིམ་བཞིན་དུ་ས་
བཅུ་བགྲོད་དེ། དེས་ནི་ས་བཅུ་པའི་དབང་བསྐུར་བའི་བར་དུ་ལེགས་པར་
275



གྱུར་ནས། བསམ་གཏན་དང་པོའི་ཉེར་བསྡོགས་མི་ལྕོགས་མེད་པ་དང་།
བསམ་གཏན་དང་པོ་དང་། དང་པོའི་དངོས་གཞི་ཁྱད་པར་ཅན་དང་།
བསམ་གཏན་གཉིས་པ་དང་། གསུམ་པ་དང༌། བཞི་པ་དང༌། ནམ་མཁའ་
མཐའ་ཡས་སྐྱེ་མཆེད་དང་། རྣམ་ཤེས་མཐའ་ཡས་སྐྱེ་མཆེད་དང༌། ཅི་ཡང་
མེད་པའི་སྐྱེ་མཆེད་དང༌། འདུ་ཤེས་མེད་འདུ་ཤེས་མེད་མིན་སྐྱེ་མཆེད་
རྣམས་ལ་སྙོམས་པར་ཞུགས་སོ། །དེ་ནས་འདུ་ཤེས་མེད་འདུ་ཤེས་མེད་མིན་
སྐྱེ་མཆེད་ནས། མི་ལྕོགས་པ་མེད་པའི་བར་དུ་ལུགས་ལྡོག་ཏུ་ཞུགས་སོ། །དེ་
ནས་བར་དུ་རེ་རེ་བོར་ཏེ་མི་ལྕོགས་མེད་ནས་བསམ་གཏན་ཁྱད་པར་ཅན་་་་
དང་། དེ་ནས་གསུམ་པ། དེ་ནས་ནམ་མཁའ་མཐའ་ཡས། དེ་ནས་ཅི་ཡང་
མེད། དེ་ནས་སྲིད་རྩེའི་ཏིང་ངེ་འཛིན་ལ་ཞུགས་སོ། །དེ་ནས་ཡང་ལུགས་
ལྡོག་ཏུ་སྲིད་རྩེ་ནས་རྣམ་ཤེས་མཐའ་ཡས་དང༌། བསམ་གཏན་བཞི་པ་དང་།
གཉིས་པ་དང་། དང་པོའི་དངོས་གཞི་ཙམ་དང་། མི་ལྕོགས་པ་མེད་པ་ལ་
ཞུགས་སོ། །ཡང་མི་ལྕོགས་མེད་ནས་དང་པོའི་དངོས་གཞི་ཙམ་དང་།
བསམ་གཏན་གཉིས་པ་དང༌། གསུམ་པ་ལ་ཞུགས་སོ། །དེ་ནས་བསམ་
གཏན་བཞི་པའི་ཆུང་ངུའི་ཆུང་ངུ་ལ་ཞུགས་སོ། །དེ་ནས་ཆུང་ངུའི་འབྲིང་
དང༌། ཆུང་ངུའི་ཆེན་པོ་དང༌། འབྲིང་པོའི་ཆུང་ངུ་དང་། འབྲིང་པོའི་
འབྲིང་པོ་དང་། འབྲིང་པོའི་ཆེན་པོ་དང༌། ཆེན་པོའི་ཆུང་ངུ་དང་། ཆེན་
པོའི་འབྲིང་པོ་དང༌། ཆེན་པོའི་ཆེན་པོ་ལ་སྙོམས་པར་ཞུགས་ཤིང་མངོན་
སུམ་དུ་མཛད་པས་ཚོགས་ཐམས་ཅད་ཡོངས་སུ་རྫོགས་པའི་ཕྱིར། བྱ་བ་
ཐམས་ཅད་བཞེད་པ་ཙམ་ལ་རག་ལས་ནས་གྲུབ་པས་བྱང་ཆུབ་སེམས་་་
དཔའ་དོན་ཐམས་ཅད་གྲུབ་པ་ཞེས་བྱ་བ་སྲིད་པ་ཐ་མ་པའི་བྱང་སེམས་སུ་
276
，
，



གྱུར་ཏོ། །གསུམ་པ་ནི། རྒྱུད་ལས་བྱང་སེམས་དོན་གྲུབ་ཀྱི་རྟེན་ལ་སངས་
རྒྱས་པར་བཤད་པའི་དོན། སློབ་དཔོན་ཤཱཀྱ་བཤེས་གཉེན། ཟས་གཙང་གི་
སྲས་པོ་དོན་གྲུབ་ཏུ་འཁྲུངས་ནས་གཞོན་ནུ་རོལ་རྩེད་མཛད། ཁབ་བཞེས།
ཁབ་ནས་བྱུང་སྟེ། ཆུ་བོ་ནེ་རཉྫ་ནའི་དྲུང་དུ་དཀའ་བ་སྤྱད་པའི་ཚུལ་སྟོན་
པའི་དུས་སུ། རྣམ་སྨིན་གྱི་ལུས་ཆུ་བོ་ནེ་རཉྫ་ནའི་འགྲམ་དུ་བཞག ཡེ་ཤེས་
ཀྱི་ལུས་འོག་མིན་དུ་ཕྱིན་ནས་མངོན་བྱང་ལྔས་སངས་རྒྱས་ཏེ། རི་རབ་ཀྱི་རྩེ་
མོར་རྣལ་འབྱོར་གྱི་རྒྱུད་གསུངས་ནས། སླར་རྣམ་སྨིན་གྱི་ལུས་ལ་ཞུགས་ཏེ།
བྱང་ཆུབ་ཤིང་གི་དྲུང་དུ་གཤེགས་ནས་བདུད་བཅོམ་པ་དང་སངས་རྒྱ་བའི་
ཚུལ་བསྟན་པར་བཞེད་པ་ལ། སློབ་དཔོན་ཀུན་དགའ་སྙིང་པོས་བཅོམ་
ལྡན་འདས་བསྐལ་པ་བསམ་གྱིས་མི་ཁྱབ་པས་མངོན་པར་རྫོགས་པར་སངས་
རྒྱས་ནས། ཤཱཀྱའི་རིགས་སུ་སྐྱེ་བ་སྟོན་པར་མཛད་དོ། །ཞེས་གསུངས་པ་
ནས། ཤཱཀྱའི་རིགས་སུ་སྐྱེ་བ་བཞེས་ནས་ཞེས་བྱ་བ་འདི་དེ་ལ་མི་རིགས་སོ་
ཞེས་ཐོག་མར་འོག་མིན་དུ་སངས་རྒྱས་ནས། དེ་ནས་ཟས་གཙང་གི་སྲས་
པོར་སྐྱེ་བ་སྟོན་པར་བཞེད་པས་བཤད་རྒྱུད་དང་མཐུན་ཏེ། རྡོ་རྗེ་སྙིང་པོ་
རྒྱན་གྱི་རྒྱུད་ལས། དེ་ནས་བཅོམ་ལྡན་འདས་ཤཱཀྱ་ཐུབ་པ་དེ་དག་གིས་
གསོལ་བ་བཏབ་པའི་ཚིག་ཉེ་བར་གསན་ནས་འོག་མིན་གྱི་གནས་ནས་བྱོན་
ཏེ་དགའ་ལྡན་གྱི་གནས་སུ་བཞུགས་ཏེ་དགའ་ལྡན་རིས་ཀྱི་ལྷའི་བུ་རྣམས་ལ་
ཆོས་བསྟན་ནས་ཟས་གཙང་གི་རིགས་ ལ་ མངོན་པར་གཟིགས་ཏེ་མངོན་
པར་བྱུང་བར་མཛད་ནས་བྱང་ཆུབ་ཀྱི་སྙིང་པོ་དག་ལ་ཉེ་བར་གནས་ནས་
ཉེ་བར་འཁོད་དེ་བདུད་བཞི་ལས་རྣམ་པར་རྒྱལ་བར་བསྟན་ནས་བྱང་ཆུབ་
ཀྱི་སྙིང་པོ་ལ་བཞུགས་པར་གྱུར་ཏེ། ཞེས་དང་། རྩེ་མོ་ལས་ཀྱང་། དགའ་
277



ལྡན་ལ་སོགས་རྣམ་པར་འཕྲུལ། །ཞེས་བཤད་པ་དང་མཐུན་པས་དེའི་
ལུགས་ལྟར་ན། ཏིང་ངེ་འཛིན་གྱི་སྟོབས་ཀྱིས་ཡིད་ཀྱི་རང་བཞིན་གྱི་ལུས་
ཅན་གྱི་སྲིད་པ་ཐ་མའི་བྱང་སེམས་དོན་གྲུབ་ཅེས་བྱ་བར་འོག་མིན་དུ་སྐྱེས་
ནས་ཤེས་རབ་ཆེན་པོས་སློབ་པའི་ས་མཐར་ཕྱིན་པར་བྱས་ཏེ། དེ་བཞིན་
གཤེགས་པ་ཐམས་ཅད་ལས་གོས་ཏེ་དར་དཔྱངས་ཀྱི་དབང་ཐོབ་ནས་འོག་
མིན་སྟུག་པོ་ཉམས་དགའ་བའི་ཞིང་དུ་མར་གྱི་སྙིང་པོ་དང་འདྲ་བར་གནས་
ཀྱི་སྙིང་པོར་གྱུར་པ་བྱང་ཆུབ་ཀྱི་རྒྱུའི་སྙིང་པོར་གྱུར་པའི་བྱང་ཆུབ་ཀྱི་སྙིང་
པོར་བློ་གྲོས་ཆེན་པོ་དོན་གྲུབ་བཞུགས་པར་གྱུར་ཏེ། སེམས་ཅན་ཐམས་
ཅད་ལ་ཕན་བདེའི་རྒྱུར་བདག་ནི་སངས་རྒྱས་མཆོག་ཏུ་འགྱུར་བར་བྱའོ་་་་
ཞེས་བསམ་ནས་ཚོགས་གཉིས་ཀྱི་བྱ་བ་མཐར་ཕྱིན་པ་བདག་གིས་ནི་སེམས་
ཅན་མ་ལུས་པའི་དོན་ལྷུན་གྲུབ་ཏུ་འབྱུང་བར་བྱའོ་ཞེས་བྱ་བ་དེ་ལ་དགོངས་
ནས། སྔོན་ཐོག་མ་དང་དབུས་དང་ཕྱི་མ་སྟེ་ཐ་མར་བདེ་བ་ཆེན་པོ་མེད་
པའི་ཆོས་ཀྱི་དགའ་བ་རྨད་དུ་བྱུང་བ་ཆེན་པོས་དཀའ་བ་སྤྱད་པར་བྱའོ་
སྙམ་དུ་དགོངས་ནས། ངག་རླུང་འབྱུང་རྔུབ། ཡིད་སེམས་པ་དང་གཡོ་བ།
ལུས་བསྒུལ་བསྐྱོད་དྲུག་བཀག་པའི་མི་གཡོ་བའི་ཏིང་ངེ་འཛིན་ལ་སྙོམས་
པར་ཞུགས་སོ། །དེ་ནས་མི་མཇེད་ཀྱི་སངས་རྒྱས་ཀྱི་ཞིང་འདི་ཐམས་ཅད་
ཏིལ་གྱི་གང་བུ་བཞིན་དུ་ཡོངས་སུ་གང་བར་གྱུར་ཏོ། །དེ་ནས་དེ་བཞིན་
གཤེགས་པ་དེ་ཐམས་ཅད་འདུས་ནས་བྱང་སེམས་དོན་གྲུབ་ཀྱི་ཐད་དུ་་་
གཤེགས་ཏེ། ཏིང་ངེ་འཛིན་ལས་བསླང་བ་ཡིན་ཏེ། སློབ་དཔོན་ཀུན་
སྙིང་གིས་གང་གིས་བསྐལ་པ་གྲངས་མེད་པ་གསུམ་དུ་སྐྱེ་བ་སྣ་ཚོགས་བཞེས་
ཏེ་བསོད་ནམས་དང་ཡེ་ ཤེས་ ཀྱི་ཚོགས་ཡོངས་སུ་རྫོགས་པར་མཛད་ནས།
278



བསམ་གཏན་དང་གཟུགས་མེད་པའི་སྙོམས་པར་འཇུག་པ་བསྐྱེད་དེ། ་་
བསམ་གཏན་བཞི་པའི་ཆེན་པོའི་ཡང་ཆེན་པོ་བསྐྱེད་ནས། ཏིང་ངེ་འཛིན་
གྱི་སྟོབས་ཀྱིས་ཡིད་ཀྱི་རང་བཞིན་གྱི་ལུས་ཅན་གྱི་སྲིད་པ་ཐ་མ་པར་མཛད་
ནས། དེ་བཞིན་གཤེགས་པ་ཐམས་ཅད་ལས་དར་དཔྱངས་ཀྱི་དབང་བསྐུར་
བ་ཐོབ་པས། སེམས་ཅན་ཐམས་ཅད་ལ་ཕན་པ་དང་བདེ་བའི་རྒྱུར་འཚང་
རྒྱ་བར་བྱའོ་ཞེས་དགོངས་ནས་དབུགས་རྔུབ་པ་དང་དབུགས་འབྱུང་་་་་་་
བཀག་སྟེ། བཅོམ་ལྡན་འདས་དོན་ཐམས་ཅད་གྲུབ་པ་འོག་མིན་གྱི་གནས་
བྱང་ཆུབ་ཀྱི་སྙིང་པོ་ན་བཞུགས་པ་གང་ན་བ་དེར་གཤེགས་ཤིང་བཞུད་ནས་
འདི་སྐད་གསུངས་པ་ཡིན་ནོ་ཞེས་གསུངས་ཏེ། དེ་ཉིད་རྩ་བའི་རྒྱུད་ལས།
དེ་ནས་དེ་བཞིན་གཤེགས་པ་ཐམས་ཅད་འདུས་ཏེ། བྱང་ཆུབ་སེམས་དཔའ་
སེམས་དཔའ་ཆེན་པོ་དོན་ཐམས་ཅད་གྲུབ་པ་ཞེས་བྱ་བ་བྱང་ཆུབ་པའི་སྙིང་
པོར་བཞུགས་པ་གང་ན་བ་དེར་གཤེགས་ཏེ། བྱང་ཆུབ་སེམས་དཔའ་དེ་ལ་
ཆེད་དུ་རྫོགས་ལོངས་སྤྱོད་པའི་སྐུ་བསྟན་ནས་འདི་སྐད་ཅེས་བཀའ་སྩལ་
ཏོ། །རིགས་ཀྱི་བུ་ཁྱེད་ཀྱིས་གང་གི་ཕྱིར་དེ་བཞིན་གཤེགས་པ་ཐམས་ཅད་ཀྱི་
དེ་ཁོ་ན་ཉིད་མངོན་པར་མ་རྟོགས་པར་དཀའ་བ་སྤྱད་པ་ཐམས་ཅད་ལ་སྤྲོ་
བ་བསྐྱེད་ཅིང་། ཇི་ལྟར་བླ་ན་མེད་པར་ཡང་དག་པར་རྫོགས་པའི་བྱང་ཆུབ་
མངོན་པར་རྫོགས་པར་བྱ་སྙམ་ཞེས་ཏེ། སངས་རྒྱས་ཐམས་ཅད་འདུས་
པས་ཨོཾ་བཛྲ་ཨུཏྟི ཥཱ་ཞེས་པའི་སྔགས་དང་སེ་གོལ་གྱི་སྒྲས་མི་གཡོ་བའི་ཏིང་
ངེ་འཛིན་ལས་བསླངས་ནས། སྒྲིབ་གཉིས་དང་བྲལ་བའི་ས་ཆེན་པོ་ལ་
བཞུགས་པའི་བྱང་སེམས་རྣམས་ཀྱིས་ཆོས་ཀྱི་ལོངས་སྤྱོད་མྱོང་བའི་ཕྱིར་་་་་
ཆོས་ཀྱི་འཁོར་ལོ་བསྐོར་བའི་ཚུལ་གྱིས་བཞུགས་པའི་སྐུ། ཆོས་ཀྱི་རྫོགས་
279
，



ལོངས་སྤྱོད་པའི་སྐུ་ཆེད་དུ་བསྟན་ནས། རིགས་ཀྱི་བུ་ཁྱོད་ཀྱིས་དེ་བཞིན་
གཤེགས་པ་ཐམས་ཅད་ཀྱི་དེ་ཁོ་ན་ཉིད་མ་རྟོགས་ཤིང་མི་སྒོམ་པར་མི་གཡོ་
བའི་ཏིང་ངེ་འཛིན་ལ་སྦྱོར་བས། བདག་ཉིད་གཟིར་བའི་དཀའ་བ་སྤྱད་པ་
རྣམས་ལ་སྤྲོ་བ་བསྐྱེད་པས། མངོན་བྱང་ལྔའི་རྫོགས་པའི་བྱང་ཆུབ་ཇི་ལྟར་
ཐོབ་སྟེ་མི་ཐོབ། གང་གི་ཕྱིར་ན་འཚང་རྒྱ་བ་ལ་དེ་ཁོ་ན་ཉིད་རྟོགས་དགོས་
ཀྱི། དེ་མ་རྟོགས་ན་མི་གཡོ་བའི་ཏིང་ངེ་འཛིན་གྱིས་འཚང་མི་རྒྱ་བའི་ཕྱིར་
རོ། །ཞེས་པའོ། །དེ་ནས་བྱང་ཆུབ་སེམས་དཔའ་སེམས་དཔའ་ཆེན་པོ་དོན་
ཐམས་ཅད་གྲུབ་པ་དེ་བཞིན་གཤེགས་པ་ཐམས་ཅད་ཀྱིས་བསྐུལ་བས་མི་་་་་
གཡོ་བའི་ཏིང་ངེ་འཛིན་ལས་བཞེངས་ཏེ། དེ་བཞིན་གཤེགས་པ་ཐམས་ཅད་
ལ་ཕྱག་བྱས་ནས་འདི་སྐད་ཅེས་གསོལ་ཏོ། །བཅོམ་ལྡན་འདས་དེ་བཞིན་
གཤེགས་པ་རྣམས་དེ་ཁོ་ན་ཉིད་ཇི་ལྟ་བུ་ལགས། ཇི་ལྟར་ན་བསྒྲུབ་པར་བགྱི་
བཀའ་སྩལ་བར་གསོལ་ཞེས་ཏེ། མི་གཡོ་བའི་ཏིང་ངེ་འཛིན་ལས་ལངས་
ནས། ཕྱོགས་བཅུར་བལྟས་པས་དེ་བཞིན་གཤེགས་པ་ཐམས་ཅད་མཐོང་
ཞིང་གསུང་ཐོས་ནས། དེ་རྣམས་ལ། ཨོཾ་སརྦ་ཏ་ཐཱ་ག་ཏ་པཱ་ད་བརྡ་ནཾ་ཀ་རོ་
མི། ཞེས་པས་ཕྱག་བྱས་ནས། གང་ཞིག་མ་རྟོགས་ན་འཚང་མི་རྒྱ་བའི་དེ་
བཞིན་གཤེགས་པ་རྣམས་ཀྱི་དེ་ཇི་ལྟ་བུ་ལགས། ཇི་ལྟ་བུའི་དེ་ཁོ་ན་ཉིད་
བསྒོམ་པས་བསྒྲུབ་པར་བགྱི་ཞེས་གསོལ་པས། དེ་བཞིན་གཤེགས་པ་ཐམས་
ཅད་ཀྱིས་དེ་ཁོ་ན་ཉིད་ཀྱི་དགོངས་པ་སྟོན་པ་ནི། དེ་སྐད་ཅེས་གསོལ་པ་
དང༌། དེ་བཞིན་གཤེགས་པ་ཐམས་ཅད་ཀྱིས་གསུང་གཅིག་ཏུ་འདི་སྐད་
ཅེས་བཀའ་སྩལ་ཏོ། །རིགས་ཀྱི་བུ་རང་གི་སེམས་ལ་སོ་སོར་རྟོག་ཅིང་མཉམ་
པར་ཞོག་ལ་རང་བཞིན་གྱིས་གྲུབ་པའི་སྔགས་འདི་ཅི་དགར་བཟླས་ཤིང་སྒྲུབ་
_280



པར་གྱིས་ཤིག །ཨོཾ་ཙིཏྟ་པྲ་ཏི་བེ་དྷཾ་ཀ་རོ་མི་ཞེས་ཏེ། རང་གི་སེམས་ལ་
ཡང་དག་པར་རྒྱུ་དང་བྲལ་བའི་ཕྱིར་ཆོས་ཐམས་ཅད་ནི་ངོ་བོ་ཉིད་ཀྱིས་དག་
པའོ། །ཞེས་སོ་སོར་རྟོག་ཅིང་དེའི་དོན་ལ་རྩེ་གཅིག་ཏུ་མཉམ་པར་ཞོག་ལ་
རང་བཞིན་ཏེ་ངོ་བོ་ཉིད་ཀྱིས་གྲུབ་པའི་སྔགས་འདི་གྲངས་ཀྱི་ངེས་པ་མེད་་་་་
པར་ཅི་དགའ་བར་ཟློས་ཤིང་སྒྲུབ་ཅིང་ཉམས་སུ་བླང་བར་གྱིས་ཤིག ཨོ་ནི་
མཆོག་སྟེར་བའོ། །ཙིཏྟ་ནི་སེམས། པྲ་ཏི་བེ་དྷ་ནི་སོ་སོར་འབྱེད་པའམ། སོ་
སོར་རྟོག་པ། ཀ་རོ་མི་ནི་བགྱིའོ་ཞེས་པ་སྟེ། སེམས་ཡིད་ཀྱི་རྣམ་པར་ཤེས་པ་
ལ་སོགས་པའི་རང་བཞིན་སོ་སོར་གཟུང་བ་དང་འཛིན་པ་པོ་མེད་པ་ཉིད་
དུ་ངེས་པར་བྱ་བའམ། བག་ཆགས་དང་བཅས་པའི་ཉོན་མོངས་པ་རབ་ཏུ་
སྤངས་པ་ཡང་དག་པར་ཤེས་པའོ། །དེ་ནས་བྱང་ཆུབ་སེམས་དཔའ་དོན་
ཐམས་ཅད་གྲུབ་པས་དེ་བཞིན་གཤེགས་པ་ཐམས་ཅད་ལ་འདི་སྐད་ཅེས་་་་་
གསོལ་ཏོ། །བཅོམ་ལྡན་འདས་དེ་བཞིན་གཤེགས་པ་རྣམས་བདག་གི་སྙིང་
ག་ན་ཟླ་བའི་དཀྱིལ་འཁོར་ལྟ་བུར་གདའ་བ་བདག་གིས་རྟོགས་སོ་ཞེས་ཏེ།
དེ་ལྟ་བུའི་སྒོམ་བཟླས་ཀྱིས། མཉམ་གཞག་ཏུ་སེམས་ཀྱི་གནས་ལུགས་ཆོས་
ཀྱི་དབྱིངས་ཐོག་མ་དང་ཐ་མ་མེད་པ་སྟོང་ཉིད་བཅུ་དྲུག་གི་རང་བཞིན་་་་་
མངོན་སུམ་དུ་བྱས་པས། རང་གི་སྙིང་ག་ན་ངེས་པའི་ཡེ་ཤེས་གཟུང་བྱའི་
རང་གི་ངོ་བོ་དབྱངས་ཀྱི་ཡི་གེ་བཅུ་དྲུག་ལས་བྱུང་བ། ནང་ལ་སོགས་པའི་
སྟོང་པ་ཉིད་བཅུ་དྲུག་སྟོན་པར་བྱེད་པ་འཇིག་རྟེན་ལས་འདས་པའི་རྗེས་ལ་
སྐྱེས་པའི་ཡེ་ཤེས་ཀྱི་ཟླ་བའི་དཀྱིལ་འཁོར་གྱི་རྣམ་པར་རང་བཞིན་གྱིས་འོད་
གསལ་བ་ཀུན་རྫོབ་མིག་ཡོར་ཙམ་ དུ་ སོ་སོར་སྣང་བའི་རྣམ་པས་མཐོང་
ངོ༌། །རྗེས་འཇུག་མངོན་རྟོགས་ལ་སེམས་ཀྱི་ཆོས་ཉིད་སྟོང་ཉིད་བཅུ་དྲུག་
28]



དབྱངས་ཡིག་བཅུ་དྲུག་ལས་བྱུང་བའི་ཟླ་བའི་དཀྱིལ་འཁོར་བསྒོམ་པའོ། །
འདིས་ནི་བྱང་ཆུབ་ཀྱི་སེམས་ཀྱི་ངོ་བོ་མེ་ལོང་ལྟ་བུའི་ཡེ་ཤེས་མི་བསྐྱོད་པའི་
རང་བཞིན་བརྙེས་པར་གསུངས་ཏེ། སེམས་སོ་སོར་རྟོག་པ་ལས་བྱང་ཆུབ་
པའོ། །དེ་བཞིན་གཤེགས་པ་ཐམས་ཅད་ཀྱིས་བཀའ་སྩལ་པ། རིགས་ཀྱི་བུ་
སེམས་འདི་ནི་རང་བཞིན་གྱིས་འོད་གསལ་བས་ན། འདི་ནི་ཇི་ལྟར་སྦྱངས་
པ་དེ་ལྟ་བུར་འགྱུར་ཏེ། དཔེར་ན་རས་དཀར་པོ་ཚོན་གྱིས་བསྒྱུར་བ་བཞིན་
ནོ། །དེ་ནས་དེ་བཞིན་གཤེགས་པ་ཐམས་ཅད་ཀྱིས་རང་བཞིན་གྱིས་འོད་
གསལ་བའི་སེམས་ཤེས་པ་རྒྱས་པར་བྱ་བའི་ཕྱིར། ཨོཾ་བོ་དྷི་ཙིཏྟ ་ཨུཏྤ་ད་
ཡཱ་མི་ཞེས་བྱ་བས་རང་བཞིན་གྱིས་གྲུབ་པའི་སྔགས་འདིས་ཡང་བྱང་ཆུབ་་་་
སེམས་དཔའ་ཆེན་པོ་དེ་བྱང་ཆུབ་ཀྱི་སེམས་བསྐྱེད་པར་གྱུར་ཏོ། །དེ་ནས་
བྱང་ཆུབ་སེམས་དཔའ་ཡང་དེ་བཞིན་གཤེགས་པ་ཐམས་ཅད་ཀྱི་བཀས་་་་་་
བྱང་ཆུབ་ཏུ་སེམས་བསྐྱེད་ནས། འདི་སྐད་ཅེས་གསོལ་ཏོ། །ཟླ་བའི་དཀྱིལ་
འཁོར་ལྟ་བུར་མཐོང་བ་གང་ལགས་པ་དེ་ནི། ཟླ་བའི་དཀྱིལ་འཁོར་ཉིད་དུ་
མཐོང་ངོ་ཞེས་ཏེ། སེམས་འདི་ནི་རང་བཞིན་ཏེ་ངོ་བོ་ཉིད་ཀྱིས་འོད་གསལ་
བ་སྟེ། གཟུང་བ་དང་འཛིན་པའི་བག་ཆགས་ཀྱི་ནག་ནོག་དང་བྲལ་བའི་
དྲི་མ་མེད་པ་ཡིན་པ་ལ། གློ་བུར་བའི་དྲི་མ་ཅན་དུ་གྱུར་པ་འདི་ནི། ཇི་
ལྟར་བཟླས་སྒོམ་ལ་སོགས་པའི་ཐབས་གང་དང་གང་གིས་སྦྱངས་པ་དེ་ལྟར་
ཐབས་དེ་དང་དེས་ཤིན་ཏུ་གསལ་བར་འགྱུར་ཏེ། དཔེར་ན་རས་དཀར་པོ་
དྲི་མ་དང་བྲལ་བ་ཚོན་གྱིས་ཁ་བསྒྱུར་བས་ཚོན་དེའི་མདོག་ཅན་དུ་འགྱུར་
བ་བཞིན་ནོ། །དེས་ན་ངོ་བོ་ཉིད་ཀྱིས་གཟུང་འཛིན་གྱི་རྣམ་རྟོག་དང་བྲལ་
བ་དང༌། རང་བཞིན་གྱིས་འོད་གསལ་བའི་སེམས་དེ་ཇི་ལྟ་བ་བཞིན་དུ་ཤེས་
282



ཤིང་མངོན་པར་རྟོགས་པའི་ཡེ་ཤེས་དེ་རྒྱས་པར་བྱ། ཐབས་ཀྱི་ཕ་རོལ་ཏུ་
ཕྱིན་པའི་རང་བཞིན་ཟླ་བའི་དཀྱིལ་འཁོར་གྱི་སྟེང་ན། ཟླ་བའི་དཀྱིལ་
འཁོར་གཉིས་པ་བསྐྱེད་པར་བྱ་བའི་ཕྱིར། བོ་དྷི་ཙིཏྟཾ་བྱང་ཆུབ་ཀྱི་སེམས་
ཏེ་ཉེས་པ་ཐམས་ཅད་རྣམ་པར་སྤངས་པའི་དེ་བཞིན་གཤེགས་པ་རྣམས་ཀྱི་
མངོན་པར་རྟོགས་པ་ཐོབ་པའི་བྱང་ཆུབ་ཀྱི་སེམས་ཡིན་ལ། ཨུཏྤ་ད་ཡཱ་མི་
བསྐྱེད་པར་བགྱིའོ་ཞེས་པའི་སྔགས་འདིས་སྔར་རང་བཞིན་གྱིས་འོད་གསལ་
བ་ལ་ གློ་བུར་གྱི་དྲི་མ་ཅན་གྱི་ སེམས་དེ་ ཐབས་འདིས་སྦྱངས་པས་དྲི་མ་
ཐམས་ཅད་དང་བྲལ་བའི་དེ་བཞིན་གཤེགས་པ་ཐམས་ཅད་ཀྱི་རང་བཞིན་
དུ་གྱུར་པའི་བྱང་ཆུབ་ཀྱི་སེམས་བསྐྱེད་ནས། རྣམ་པར་སྣང་མཛད་ལ་
སོགས་པའི་རང་བཞིན་སྟོན་པར་བྱེད་པའི་ཡི་གེ་ ཀ་ལ་ སོགས་པ་ལས་ཟླ་
བའི་དཀྱིལ་འཁོར་གཉིས་པ་བསྐྱེད་པར་གྱུར་ཏོ། །དེ་ནས་སྔར་སེམས་སོ་
སོར་རྟོག་པའི་ཡེ་ཤེས་ཟླ་བའི་དཀྱིལ་འཁོར་ལྟ་བུར་མཐོང་བ་གང་ཡིན་པ་
དེ་བྱང་ཆུབ་ཀྱི་སེམས་བསྐྱེད་པ་བསྒོམས་པས་དྲི་མ་ཐམས་ཅད་དང་བྲལ་་་་་
བའི་ཟླ་བའི་དཀྱིལ་འཁོར་ཆེན་པོའི་གཟུགས་ཅན་གཉིས་པ་ཉིད་དུ་མཐོང་
ངོ༌། །རྗེས་འཇུག་ལ་ཀཱ་ལི་གྱུར་པའི་ཟླ་བའི་དཀྱིལ་འཁོར་གཉིས་པ་བསྒོམ་
པའོ། །འདིར་ཤཱཀྱ་བཤེས་གཉེན་དང་། སངས་རྒྱས་གསང་བ་ནི་བྱང་ཆུབ་
དང་པོའི་དུས་སུ་ཟླ་བའི་དཀྱིལ་འཁོར་ལྟ་བུ་ཞེས་པ་ཟླ་བའི་ཚེས་གཅིག་གི་
ཤས་འདྲ་བ། ནང་སྟོང་པར་བསྒོམས་ལ། ཟླ་བའི་དཀྱིལ་འཁོར་ཉིད་དུ་
མཐོང་ངོ་ཞེས་པས་སྔར་གྱི་ཟླ་བ་དེ་ཉིད་ཡོངས་སུ་རྫོགས་པར་བསྐྱེད་པར་་་་
བཞེད་ལ། ཀུན་སྙིང་ནི་ཟླ་བ་དང་པོའི་དོན། བཤད་རྒྱུད་ལས། གང་འདི་ཟླ་
བ་རྫོགས་པ་འདི། །དག་ཅིང་གསལ་ལ་རྙོག་པ་མེད། །དེ་བཞིན་ཚོགས་ནི་
283



རྫོགས་པའི་ཕྱིར། །སེམས་ནི་ཟླ་བ་རྒྱས་པ་འདྲ། །ཞེས་གསུངས་པའི་ཕྱིར་
ཚེས་གཅིག་གི་ཟླ་བ་ལྟ་བུར་བཞེད་པ་ནི་མི་འཐད་དེ། ཟླ་བའི་དབུས་སུ་ཟླ་
བ་ཡི། །དཀྱིལ་འཁོར་གཉིས་པ་མཐོང་བ་སྐྱེས་པ་ཡིན། །ཞེས་གསུངས་པས་
སྔར་གྱི་ཟླ་བ་ཉིད་གང་བར་བཞེད་པ་ཡང་མི་འཐད་དོ་ཞེས་བཤད་དོ། །
འདི་ནི་སྦྱིན་པའི་ཕར་ཕྱིན་གྱི་བདག་ཉིད་ཅན། མཉམ་ཉིད་ཡེ་ཤེས་རིན་
འབྱུང་གི་ངོ་བོ་བརྙེས་པར་བསྟན་ཏེ་བྱང་ཆུབ་ཀྱི་སེམས་བསྐྱེད་པ་ལས་བྱང་
ཆུབ་པའོ། །དེ་བཞིན་གཤེགས་པ་ཐམས་ཅད་ཀྱིས་བཀའ་སྩལ་པ། དེ་བཞིན་
གཤེགས་པ་ཐམས་ཅད་ཀྱི་སྙིང་པོ་སེམས་བསྐྱེད་པ་ཀུན་ཏུ་བཟང་པོ་ཁྱོད་་་་
ཀྱིས་མངོན་དུ་གྱུར་གྱི། དེ་ལེགས་པར་སྒྲུབས་ཤིག དེ་བཞིན་གཤེགས་པ་
ཐམས་ཅད་ཀྱི་སེམས་བསྐྱེད་པ་ཀུན་ཏུ་བཟང་པོ་དེ་བརྟན་པར་བྱ་བའི་ཕྱིར་
སྔགས་འདིས་རང་གི་སྙིང་གའི་ཟླ་བའི་དཀྱིལ་འཁོར་ལ་རྡོ་རྗེའི་དབྱིབས་སུ་
སོམ་ཞིག ཨོ་ཏིཥྛ་བཛྲ། བྱང་ཆུབ་སེམས་དཔས་གསོལ་པ། བཅོམ་ལྡན་
འདས་དེ་བཞིན་གཤེགས་པ་རྣམས་ཟླ་བའི་དཀྱིལ་འཁོར་གྱི་སྟེང་ན་རྡོ་རྗེར་
བདག་གིས་མཐོང་ངོ་ཞེས་ཏེ། དེ་བཞིན་གཤེགས་པ་ཐམས་ཅད་ཀྱི་སྙིང་པོ་
ནི་དེར་ངེས་པ་ཡིན་ལ། དེ་ཉིད་ཆགས་སོགས་དང་བྲལ་ཞིང་སེམས་ཅན་གྱི་
བསམ་པ་ཡོངས་སུ་རྫོགས་པའི་རྒྱུར་གྱུར་པས་ཀུན་ཏུ་བཟང་པོ། དེ་འདྲའི་
སེམས་བསྐྱེད་པ་དེ་བཞིན་གཤེགས་པ་ཐམས་ཅད་ཀྱི་ཐུགས་དང་མཉམ་པ་
ཉིད་དེ་ཁྱེད་ཀྱིས་ཐོབ་ཅིང་མངོན་དུ་གྱུར་གྱི་དེ་ལེགས་པར་སྒྲུབས་ཤིག་གོ །
དེས་ན་འདི་ནི་དེ་བཞིན་གཤེགས་པ་ཐམས་ཅད་ཀྱི་སྙིང་པོའི་གཟུགས་སུ་་་་
གྱུར་པ་སེམས་བསྐྱེད་པ་ཀུན་ཏུ་བཟང་པོ་དེ་རང་བཞིན་གྱིས་དག་པར་སོ་་་
སོར་བརྟགས་པས། གཟུང་བྱ་ཉེ་བར་མི་དམིགས་པས་བརྟན་པར་བྱ་བའི་
284



ཕྱིར། རང་གི་སྙིང་གའི་ཟླ་བ་གཉིས་ཀྱི་སྟེང་དུ་ཟླ་བ་གཉིས་པོ་དེ་ཉིད་ཀྱང་
རྣམ་སྣང་ལ་སོགས་པའི་རང་བཞིན་ཡེ་ཤེས་ལྔའི་ངོ་བོ་སྟོང་པ་ཉིད་ཀྱི་རང་
བཞིན་དུ་བསྒོམ་པའི་མཚོན་བྱེད་དུ་རྡོ་རྗེ་རྩེ་ལྔ་པའི་དབྱིངས་སུ་སོམ་ཞིག །
ཏིཥྛ་བཛྲ་ནི་བརྟན་པའི་རྡོ་རྗེ་སྟེ། བརྟན་པ་ནི་གཟུང་བྱ་མི་དམིགས་པ་ཡིན་
ལ། རྡོ་རྗེ་ནི་སྟོང་པ་ཉིད་དོ། །མཉམ་གཞག་ཏུ་གཟུང་བ་མི་དམིགས་པ་
སྟོང་པ་ཉིད་དུ་མཐོང་བའི་དོན། རྗེས་ཐོབ་ཏུ་ཟླ་བའི་དཀྱིལ་འཁོར་གྱི་སྟེང་
དུ་རྡོ་རྗེར་བདག་གིས་མཐོང་བའོ། །འདིར་ཤེར་ཕྱིན་གྱི་བདག་ཉིད་ཅན་
སོར་རྟོག་ཡེ་ཤེས་འོད་དཔག་མེད་ཀྱི་ངོ་བོ་བརྙེས་པ་སྟེ་བརྟན་པའི་རྡོ་རྗེ་་་་
ལས་བྱང་ཆུབ་པའོ། །དེ་བཞིན་གཤེགས་པ་ཐམས་ཅད་ཀྱིས་བཀའ་སྩལ་པ།
དེ་བཞིན་གཤེགས་པ་ཐམས་ཅད་ཀྱི་ཀུན་ཏུ་བཟང་པོའི་སེམས་རྡོ་རྗེ་འདི་་་་
སྔགས་འདིས་བརྟན་པར་གྱིས་ཤིག ཨོ་བཛྲ་ཨཱཏྨ་ཀོཉཧཾ། དེ་ནས་ནམ་
མཁའི་དབྱིངས་ཐམས་ཅད་དུ་མཉམ་པར་འཇུག་པའི་དེ་བཞིན་གཤེགས་པ་
ཐམས་ཅད་ཀྱི་སྐུ་དང་གསུང་དང་ཐུགས་རྡོ་རྗེ་དབྱིངས་ཇི་སྙེད་པ་དེ་དག་་་་
ཐམས་ཅད་དེ་བཞིན་གཤེགས་པ་ཐམས་ཅད་ཀྱི་བྱིན་གྱི་རླབས་ཀྱིས་སེམས་
དཔའི་རྡོ་རྗེ་དེར་ཞུགས་སོ། །དེ་ནས་དེ་བཞིན་གཤེགས་པ་ཐམས་ཅད་ཀྱིས།
བཅོམ་ལྡན་འདས་བྱང་ཆུབ་སེམས་དཔའ་ཆེན་པོ་དོན་ཐམས་ཅད་གྲུབ་པ་
དེ་ལ། རྡོ་རྗེའི་དབྱིངས་རྡོ་རྗེའི་དབྱིངས་ཞེས་བྱ་བ་རྡོ་རྗེའི་མིང་གི་དབང་
གིས་དབང་བསྐུར་རོ། །དེ་ནས་བྱང་ཆུབ་སེམས་དཔའ་རྡོ་རྗེའི་དབྱིངས་
ཀྱིས། དེ་བཞིན་གཤེགས་པ་ཐམས་ཅད་ལ་འདི་སྐད་ཅེས་གསོལ་ཏོ། །བཅོམ་
ལྡན་འདས་དེ་བཞིན་གཤེགས་པ་ཐམས་ཅད་ཀྱི་སྐུ་ནི་བདག་ལགས་པར་་་་་
མཐོང་ངོ་ཞེས་ཏེ། . ཀུན་བཟང་གི་སེམས་དེ་སྔགས་འདིས་རང་བཞིན་གྱིས་
285



འོད་གསལ་བར་བསྒོམས་པས་སྟོང་པ་ཉིད་རྡོ་རྗེའི་བདག་ཉིད་ཅན་དུ་སྦྱར་
བས་འཛིན་པ་པོ་མི་དམིགས་པར་བརྟན་པར་གྱིས་ཤིག ཨོཾ་བཛྲ་ཨཱཏྨ་ཀོཉཧཾ།
བཛྲ་ནི་རྡོ་རྗེ་སྟོང་པ་ཉིད། ཨཱཏྨ་ཀོཉཧཾ་ནི་བདག་ཉིད་ཅན་ངའོ་ཞེས་པ་
སྟེ་གཟུང་བྱ་མི་དམིགས་པར་རྟོགས་པའི་ཡེ་ཤེས་ཉིད་ཀྱང་མི་དམིགས་ཤིང་
སྟོང་པར་རྟོགས་པའོ། །དེ་ནས་ནམ་མཁའི་མཐའ་དང་མཉམ་པའི་སངས་
རྒྱས་རིགས་ལྔའི་སྐུའི་དབྱིངས་ཕྱག་རྒྱ་ཆེན་པོ་དང་། གསུང་གི་དབྱིངས་
གསུང་གི་གསང་བ་དང་། ཐུགས་ཀྱི་ཐུགས་ཀའི་ཟླ་བ་རྡོ་རྗེ་སྟེ། དེ་དག་ནི་
དེ་རྣམས་ཀྱི་རྒྱུར་གྱུར་པས་དབྱིངས་ཏེ། དེ་ཐམས་ཅད་རིགས་ལྔའི་ཟག་
མེད་ཀྱི་ཡེ་ཤེས་ཀྱི་བྱིན་གྱི་རླབས་ཁབ་ལེན་གྱིས་ལྕགས་འདྲེན་པ་དང་འདྲ་་་་
བར་ནུས་པ་བསྐྱེད་པའི་བྱིན་གྱི་རླབས་ཀྱིས་ཐུགས་ཀའི་ཟླ་བ་རྡོ་རྗེ་སེམས་་་
དཔའི་རྡོ་རྗེ་དེ། བྱེ་མ་ལ་བུམ་པའི་ཆུ་བླུག་པ་ལྟར་ཞུགས་སོ། །དེ་ནས་དེ་
བཞིན་གཤེགས་པ་རྣམས་ཀྱིས་དེ་ལ་དེ་བཞིན་གཤེགས་པ་ཐམས་ཅད་ཀྱི་སྐུ་
གསུང་ཐུགས་རྡོ་རྗེའི་དབྱིངས་ཇི་སྐད་བཤད་པ་ཉིད་རྡོ་རྗེ་རྣམ་པར་སྣང་་་་
མཛད་ཀྱི་སྐུ་དབྱིངས་དེ་འགྲུབ་པའི་རྒྱུ་ཡིན་པས། རྡོ་རྗེ་དབྱིངས་ཞེས་
མིང་གིས་དབང་བསྐུར་རོ། །དེ་ནས་དེ་བཞིན་གཤེགས་པ་ཐམས་ཅད་ཀྱི་
སྐུ་གསུང་ཐུགས་རྡོ་རྗེ་དབྱིངས་བདག་ལ་ཞུགས་པས། དེ་བཞིན་གཤེགས་
པ་ཐམས་ཅད་ཀྱི་རྡུལ་ཕྲ་རབ་འདུས་པ་ལས་རྡོ་རྗེ་རྩེ་ལྔ་པའི་གཟུགས་སུ་་་་
མཐོང་བས་དེ་བཞིན་གཤེགས་པ་ཐམས་ཅད་ཀྱི་སྐུ་ནི་བདག་ལགས་པར་་་་་
མཐོང་ངོ༌། །སྔ་མ་དང་འདི་གཉིས་ཀྱིས་རྗེས་འཇུག་ལ་ཟླ་བའི་སྟེང་དུ་རྡོ་རྗེ་
བསྐྱེད་པ་དང་། དེའང་སྟོང་ཉིད་དུ་བསྒོམས་ནས་སངས་རྒྱས་ཐམས་ཅད་
ཀྱི་སྐུ་གསུང་ཐུགས་ཀྱི་དབྱིངས་ཚད་མེད་གཞུག་པའོ། །འདིས་རྣམ་པར་
286
་



ཐར་པའི་སྒོ་རང་བཞིན་གྱིས་འོད་གསལ་བའི་ངོ་བོ་ཉིད་ཡིན་པས་བརྩོན་་་་
འགྲུས་ཀྱི་ཕར་ཕྱིན་གྱི་རང་བཞིན། བྱ་གྲུབ་ཡེ་ཤེས་དོན་ཡོད་གྲུབ་པའི་ངོ་བོ་
ཉིད་བརྙེས་པ་སྟེ། རྡོ་རྗེའི་བདག་ཉིད་ཅན་ལས་བྱང་ཆུབ་པའོ། །དེ་བཞིན་
གཤེགས་པ་ཐམས་ཅད་ཀྱིས་བཀའ་སྩལ་པ། སེམས་དཔའ་ཆེན་པོ་དེ་ལྟ་
བས་ན་སེམས་དཔའི་རྡོ་རྗེ་དེ་རྣམ་པ་ཐམས་ཅད་ཀྱི་མཆོག་དང་ལྡན་པའི་་་
སངས་རྒྱས་ཀྱི་སྐུར་བདག་ཉིད་རང་བཞིན་གྱིས་གྲུབ་པའི་སྔགས་འདི་ཅི་་་་
དགར་ཟློས་ལ་སྒོམས་ཤིག ཨོ་ཡ་ཐཱ་སརྦ་ཏ་ཐཱ་ག་ཏ་ཏ་ཐཱ་ཨ་ཧཾ་ཞེས་ཏེ།
གང་གི་ཕྱིར་རྡོ་རྗེའི་གཟུགས་དེ་ཉིད་དེ་བཞིན་གཤེགས་པ་ཐམས་ཅད་ཀྱི་་་་
རྡུལ་ཕྲ་རབ་ལས་བསྒྲུབས་པའི་བདག་ཉིད་དུ་མཐོང་གི་མཚན་དཔེ་ཡོངས་
སུ་རྫོགས་པའི་སངས་རྒྱས་ཀྱི་སྐུ་གཅིག་པུར་མཐོང་བ་མ་ཡིན་པ་དེ་ལྟ་བས་
ན། དེ་བཞིན་གཤེགས་པ་ཐམས་ཅད་ཀྱི་རྡུལ་ཕྲ་རབ་ལས་བསྒྲུབས་པའི་
སེམས་དཔའི་རྡོ་རྗེ་དེ་མཚན་དང་དཔེ་བྱད་ཀྱི་རྣམ་པ་ཐམས་ཅད་ཀྱི་མཆོག་
དང་ལྡན་པའི་སངས་རྒྱས་ཀྱི་སྐུ། དེ་བཞིན་གཤེགས་པ་ཐམས་ཅད་ཀྱི་སྐུའི་
གསང་བའི་བདག་ཉིད་ཅན་དུ་རང་བཞིན་གྱིས་གྲུབ་པའི་སྔགས་འདི་ཅི་་་་
དགའ་བར་ཟློས་ལ་སྒོམས་ཤིག ཨོ་སོགས་ནི་ཇི་ལྟར་དེ་བཞིན་གཤེགས་པ་
ཐམས་ཅད་དེ་ལྟར་བདག་གོ་ཞེས་པ་སྟེ། སྔགས་དེའི་དོན་བསྒོམས་པས་
སངས་རྒྱས་ཐམས་ཅད་གཅིག་ཏུ་བསྡུས་པ་རྣམ་སྣང་གི་སྐུར་སངས་རྒྱས་པ་
ཡིན་ཏེ། དེ་ཉིད་ལས། དེ་ནས་དེ་སྐད་ཅེས་བཀའ་སྩལ་པ་དང་། བྱང་ཆུབ་
སེམས་དཔའ་ཆེན་པོ་རྡོ་རྗེའི་དབྱིངས་ཀྱིས་བདག་ཉིད་དེ་བཞིན་གཤེགས་
པ་ཐམས་ཅད་མངོན་པར་རྫོགས་པར་སངས་རྒྱས་ནས། ཞེས་སོ། །འདི་ནི་
སངས་རྒྱས་ཐམས་ཅད་གཅིག་ཏུ་བསྡུས་པ་ཆོས་ཀྱི་དབྱིངས་ཡེ་ཤེས་ཀྱི་ངོ་བོ་
287



རྣམ་སྣང་། དེ་བཞིན་གཤེགས་པ་ཐམས་ཅད་ཇི་ལྟ་བ་དེ་ལྟར་ལས་མངོན་
པར་བྱང་ཆུབ་པ་སྟེ། རྗེས་འཇུག་ལ་ཟླ་བ་རྡོ་རྗེ་སྟེ་རྣམ་སྣང་གི་སྐུར་བསྐྱེད་
པའོ། །དེ་ལྟར་མངོན་བྱང་ལྔས་མངོན་པར་རྫོགས་པར་སངས་རྒྱས་ནས། ཆོ་
འཕྲུལ་བཞི་བྱ་བ་ལ། དང་པོར་བྱིན་གྱིས་བརླབ་པའི་ཆོ་འཕྲུལ་ནི། དེ་
བཞིན་གཤེགས་པ་ཐམས་ཅད་ལ་ཕྱག་བྱས་ཏེ། བོས་ནས་འདི་སྐད་ཅེས་
གསོལ་ཏོ། །བཅོམ་ལྡན་འདས་དེ་བཞིན་གཤེགས་པ་ཐམས་ཅད་ཀྱིས་བདག་
ལ་བྱིན་གྱིས་རློབས་ལ། མངོན་པར་བྱང་ཆུབ་པ་དེ་བརྟན་པར་མཛོད་ཅིག
དེ་ནས་དེ་སྐད་ཅེས་གསོལ་པ་དང་། དེ་བཞིན་གཤེགས་པ་ཐམས་ཅད་དེ་
བཞིན་གཤེགས་པ་རྡོ་རྗེ་དབྱིངས་ཀྱི་སེམས་དཔའ་རྡོ་རྗེར་ཞུགས་སོ། །དེ་
ནས་བཅོམ་ལྡན་འདས་དེ་བཞིན་གཤེགས་པ་རྡོ་རྗེ་དབྱིངས་ཀྱིས། སྐད་ཅིག་
མ་དེ་ཉིད་ཀྱི་ཚེ་ན་དེ་བཞིན་གཤེགས་པ་ཐམས་ཅད་ཀྱིས་མཉམ་པ་ཉིད་ཀྱི་
ཡེ་ཤེས་ཀྱི་ཕྱག་རྒྱ་གསང་བའི་དམ་ཚིག་ཏུ་ཞུགས་སོ། །དེ་བཞིན་གཤེགས་
པ་ཐམས་ཅད་ཀྱི་ཆོས་མཉམ་པ་ཉིད་ཀྱི་ཡེ་ཤེས་རྟོགས་པས་རང་བཞིན་གྱིས་
དག་གོ །དེ་བཞིན་གཤེགས་པ་ཐམས་ཅད་ཀྱི་ཐམས་ཅད་མཉམ་པ་ཉིད་
རང་བཞིན་ གྱིས་འོད་གསལ་བ་ཡེ་ཤེས་ཀྱི་འབྱུང་གནས་སུ་གྱུར་པའི་དེ་
བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་སུ་
གྱུར་ཏོ་ཞེས་ཏེ། སངས་རྒྱས་མ་ཐག་པ་དེས། སངས་རྒྱས་རྣམས་ལ་ཕྱག་
བྱས་ནས། དེ་བཞིན་གཤེགས་པ་ཐམས་ཅད་ཀྱིས་བདག་ལ་སེམས་ཅན་གྱི་
དོན་བྱ་བ་ནུས་པ་བརྟན་པར་བྱིན་གྱིས་རློབས་ལ་མངོན་པར་བྱང་ཆུབ་པ་
དེ་མི་མཐུན་ཕྱོགས་ཀྱིས་མི་ཕྱེད་པར་བརྟན་པར་མཛོད་ཅིག ཅེས་གསོལ་བ་
བཏབ་པས། དེ་བཞིན་གཤེགས་པ་རྡོ་རྗེ་དབྱིངས་ཀྱི། ཨོཾ་ཡ་ཐཱ་ཞེས་པ་ལ་
288



སོགས་པ་བསྒོམས་པའི་སྟོབས་ཀྱིས་བྱུང་བའི་རང་གི་སྙིང་གར་གནས་པའི་
སེམས་པའི་རྡོ་རྗེ་དེར་ཞུགས་པས། སྐུ་གསུང་ཐུགས་རྡོ་རྗེས་དུས་དེའི་ཚེ་
ཉིད་དེ་བཞིན་གཤེགས་པར་གྱུར་ཏོ། །རྗེས་འཇུག་ལ་རྡོ་རྗེ་དབྱིངས་ཀྱི་
དབང་ཕྱུག་མའམ། སེམས་མ་བཞི་ཕྱག་རྒྱ་དང༌། ཡིག་བརྒྱ་དང་། ཨོཾ་སརྦ་
ཏ་ཐཱ་ག་ཏ་ཨ་བྷི་སཾ་བོ་དྷི་ཌི་ཌྷ་བཛྲ་ཏིཥྛས་ཀྱང་བརྟན་པར་བྱས་ཏེ། དེ་ལྟར་
མངོན་བྱང་ལྔས་རིམ་གྱིས་བྱང་ཆུབ་པ་དང་བརྟན་པར་བྱ་བ་ནི། རྗེས་
འཇུག་གསང་སྔགས་ཀྱི་སྒོའི་སྤྱད་པ་སྤྱོད་པ་རྣམས་སྒོམ་པའི་ལུང་འབོག་་་་
པའི་ཕྱིར་བསྟན་པ་ཡིན་གྱི། བཅོམ་ལྡན་འདས་ཀྱིས་སྐད་ཅིག་མ་གཅིག་
ཉིད་ལ་ལྡོག་པའི་དབྱེ་བས་མི་བསྐྱོད་པ་ལ་སོགས་པའི་རིགས་ཀྱི་རང་བཞིན་
ཅན་ཐམས་ཅད་བདག་མེད་པའི་ཡེ་ཤེས་སོ་སོར་མངོན་དུ་མཛད་པ་ཡིན་
ནོ། །དེ་ཡང་། ཨོཾ་ཙིཏྟ་པྲ་ཏི་བེ་དྷཾ་ཀ་རོ་མི་ཞེས་བྱ་བའི་སྐད་ཅིག་མ་དེ་ཉིད་
ཀྱི་ཚེ་ན་རྡོ་རྗེ་སེམས་སོགས་དེ་བཞིན་གཤེགས་པའི་རིགས་ཀྱི་རང་བཞིན་་་་་
ཅན་ཐམས་ཅད་དོན་དམ་པར་དེ་བཞིན་ཉིད་དུ་ཚུལ་གཅིག་པ་དང་། ཀུན་
རྫོབ་ཏུ་འདི་ཉིད་ཀྱི་དཀྱིལ་འཁོར་ལ་སོགས་པའི་ཚུལ་ཡང་དབྱེ་བ་མེད་པར་
ཕྱེ་བས་ན་མཉམ་པ་ཉིད་དོ། །འདིའི་ངེས་པ་ནི་ཡེ་ཤེས་ཏེ། དེ་ཐུགས་སུ་
ཆུད་པས་ན་མངོན་པར་རྫོགས་པར་སངས་རྒྱས་པའོ། །རྡོ་རྗེ་ནི་རིན་པོ་ཆེའི་
རིགས་ཀྱི་ངོ་བོ་ཉིད་ཡིན་ལ། དེའི་མཉམ་པ་ཉིད་ཀྱི་ཡེ་ཤེས་ནི་སྔར་དང་
འདྲ་ཞིང་། དེ་ཉིད་ནི་ཕྱག་རྒྱ་གསང་བ་ཡིན་ལ། དེའི་དམ་ཚིག་ནི་དབང་
བསྐུར་བ་ལ་སོགས་པ་བྱིན་པས་སེམས་ཅན་ཐམས་ཅད་དགའ་བར་བྱའོ། །
དེར་ཞུགས་པ་ནི། ཐུགས་སུ་ཆུད་པས་དེའི་ངོ་བོ་ཉིད་དུ་བསྐྱེད་པ་རྫོགས་
པའོ། །ཆོས་ནི་པདྨའི་རིགས་ཀྱི་རང་བཞིན་ཡིན་ལ། དེའི་མཉམ་པ་ཉིད་ཀྱི་
289



ཡེ་ཤེས་ནི་སྔར་དང་འདྲ་ཞིང་དེ་རྟོགས་པ་ནི་མངོན་སུམ་དུ་མཛད་པ། དེས་
རང་བཞིན་གྱིས་དག་པ་ནི་པདྨའི་རིགས་ཀྱི་ངོ་བོར་གྱུར་པའོ། །དེ་བཞིན་
གཤེགས་པ་ཐམས་ཅད་ནི་ལས་ཀྱི་རིགས་ཀྱི་ངོ་བོ་ཉིད་དོ། །དེ་རྣམས་ཀྱི་
མཉམ་པ་ཉིད་ནི་འཁོར་གསུམ་ཡོངས་སུ་དག་པའི་བརྩོན་འགྲུས་ཀྱི་ཕ་རོལ་
ཏུ་ཕྱིན་པའོ། །དེས་རང་བཞིན་གྱིས་འོད་གསལ་བའི་ཡེ་ཤེས་ནི་རང་གི་རྒྱུད་
དང་གདུལ་བྱའི་རྒྱུད་ལ་གོང་ནས་གོང་དུ་ཁྱད་པར་དུ་གྱུར་པའོ། །དེའི་
འབྱུང་གནས་སུ་གྱུར་པ་ནི་ལས་ཀྱི་རིགས་སུ་གྱུར་པའི་རིགས་ཀྱི་ངོ་བོ་ཉིད་
དོ། །དེ་ལྟར་ཡེ་ཤེས་བཞི་ཐུགས་སུ་ཆུད་པའི་རྗེས་ཐོགས་ཀྱི་སྐད་ཅིག་མ་
གཅིག་ལ། ཨོ་ཡ་ཐཱ་སརྦ་ཏ་ཐཱ་ག་ཏ་ཏ་ཐཱ་ཨ་ཧཾ། ཞེས་པའི་བསྒོམ་པ་འདིས་
སྔོན་གྱི་སངས་རྒྱས་རྣམས་བཞུགས་པ་དེ་ལྟར་གཤེགས་ཤིང་། སངས་རྒྱས་
པས་དེ་བཞིན་གཤེགས་པ་བདུད་བཞིའི་དགྲ་བཅོམ་པ་དེ་ཉིད་ཀྱི་ཕྱིར་ཡང་
དག་ཅིང་ཕྱིན་ཅི་མ་ལོག་པ་ཀུན་ནས་ཐུགས་སུ་ཆུད་པས་ཡང་དག་པར་་་་་
རྫོགས་པའི་སངས་རྒྱས་སུ་གྱུར་པ་སྟེ་རྫོགས་པའོ། །འདིས་སངས་རྒྱས་
ཐམས་ཅད་གཅིག་ཏུ་བསྡུས་པ་རྣམ་སྣང་གི་ངོ་བོར་བསྟན་ནོ། །གདུལ་བྱའི་
དབང་གིས་བྱིན་གྱིས་བརླབ་པ་མཛད་པ་ལྟར་དབང་བསྐུར་བ་ལ་སོགས་པ་
ཡང་བྱའོ་ཞེས་བསྟན་པའི་ ཕྱིར་གཉིས་པ་དབང་བསྐུར་བའི་ཆོ་འཕྲུལ་ནི།
དེ་ནས་དེ་བཞིན་གཤེགས་པ་ཐམས་ཅད་ཡང་དེ་བཞིན་གཤེགས་པ་ཐམས་
ཅད་ཀྱི་སེམས་དཔའ་རྡོ་རྗེ་ལས་བྱུང་ནས། དེ་བཞིན་གཤེགས་པ་ཐམས་
ཅད་ཀྱི་མཉམ་པ་ཉིད་ཀྱི་ཡེ་ཤེས་བསྐྱེད། ནམ་མཁའི་སྙིང་པོའི་ནོར་བུ་རིན་
པོ་ཆེའི་དབང་བསྐུར་བས་དབང་བསྐུར་ཞེས་ཏེ། རྣམ་སྣང་གི་ཐུགས་ཀར་
གནས་པའི་སེམས་དཔའི་རྡོ་རྗེ་དེ་ལས་དེ་བཞིན་གཤེགས་པ་ཐམས་ཅད་་་་
290



ཐོན་ཏེ། བཛྲ་རཏྣ་ཨ་བྷི་ཥིཉྩ་ཞེས་ནམ་མཁའི་སྙིང་པོའི་ནོར་བུ་རིན་པོ་ཆེའི་
ཅོད་པན་དང་དར་དཔྱངས་ཀྱིས་དབང་བསྐུར་རོ། །གསུམ་པ་ཏིང་ངེ་
འཛིན་གྱི་ཆོ་འཕྲུལ་ནི། ཀུན་ཏུ་སྤྱན་རས་གཟིགས་ཀྱི་དབང་པོའི་ཆོས་ཀྱི་
ཡེ་ཤེས་བསྐྱེད་ཅེས་ཏེ། ཆོས་ཐམས་ཅད་རང་བཞིན་གྱིས་རྣམ་པར་དག་
གོ་ཞེས་སོ་སོར་རྟོག་པར་མཛད་པ་དང་། སེམས་ཅན་བསྐྱབ་པའི་ཕྱིར་
གཟིགས་པས་ན་ཀུན་ཏུ་སྤྱན་རས་གཟིགས། དེའི་གཙོ་བོ་ཡིན་པས་ན་
དབང་པོ། དེའི་ཆོས་ནི་རྣམ་སྣང་དང་རྣམ་སྣང་ཆེན་པོ་དང་རྡོ་རྗེ་སེམས་
དཔའ་ལ་སོགས་པའི་དཀྱིལ་འཁོར་སྤྲུལ་པའི་ཡུལ་ཡིན་ལ། དེའི་ཡེ་ཤེས་ནི་
ངེས་པ་སྟེ་དེ་བསྐྱེད་པའོ། །དེའི་དོན་དབང་བསྐུར་ནས། མདོར་ན་འཇིག་
རྟེན་ཐམས་ཅད་དུ། །ཞེས་པ་ལ་སོགས་པའི་རྗེས་སུ་གནང་བ་ལྔ་པོ་དཀྱིལ་
འཁོར་དུ་འཇུག་པ་དང་། ཆོས་ཀྱི་འཁོར་ལོ་ལ་འཇུག་པའི་ཕྱིར་བྱིན་པའོ། །
བཞི་པ་འཕྲིན་ལས་ཀྱི་ཆོ་འཕྲུལ་ནི། དེ་བཞིན་གཤེགས་པ་ཐམས་ཅད་ཀྱི་
འཕྲིན་ལས་ལ་རབ་ཏུ་བཞག་ན་ཞེས་ཏེ། དཀྱིལ་འཁོར་བྲི་བའི་ཆོ་གས་འགྲོ་
བའི་དོན་བྱ་བ་ནི། དེ་བཞིན་གཤེགས་པ་ཐམས་ཅད་ཀྱི་འཕྲིན་ལས་ཐམས་
ཅད་དེ། དབང་བསྐུར་རྗེས་སུ་གནང་ནས་དཀྱིལ་འཁོར་བྲི་བ་དང་། ཆོས་
བཤད་པ་ལ་སོགས་པའི་འཕྲིན་ལས་ལ་སྦྱར་བའོ། །བཞི་པ་ལ། རྩ་བའི་རྒྱུད་
དང་། བཤད་པའི་རྒྱུད་དང་། ཆ་མཐུན་གྱི་རྒྱུད་ཀྱི་ཆོས་ཀྱི་འཁོར་ལོ་བསྐོར་
ཚུལ་དང་གསུམ་གྱི་དང་པོ་ནི། ལོངས་སྐུའི་རྣམ་སྣང་འོག་མིན་གྱི་གནས་
ལས་བསྐྱོད་པར་མི་མཛད་པས། རྣམ་སྣང་སྤྲུལ་སྐུ་རི་རབ་ཀྱི་རྩེ་མོར་ཁང་
བཟང་བརྩེགས་པ་རྩེ་མོ་རྡོ་རྗེ་རིན་པོ་ཆེ་ལས་བྱས་པར་བྱོན་ནས་དེ་བཞིན་
གཤེགས་པ་ཐམས་ཅད་དུ་བྱིན་གྱིས་བརླབས་ནས། བྱང་ཆུབ་སེམས་དཔའི་
291



ལུས་སེང་གེའི་གདན་དུ་སྤྲུལ་པ་ལ། ། ཞལ་བཞི་པར་བསྟན་ཏེ་བཞུགས་
ལ། ཕྱོགས་བཞིར་མི་བསྐྱོད་པ་ལ་སོགས་པ་བཞི་ཡང་སོ་སོ་ནས་དེ་བཞིན་
གཤེགས་པ་ཐམས་ཅད་དུ་བདག་ཉིད་ཀྱིས་བྱིན་གྱིས་བརླབས་ཏེ། གླང་པོ་
ཆེ་ལ་སོགས་པའི་གདན་གྱི་སྟེང་དུ་བཞུགས་སོ། །དེ་ནས་རྣམ་སྣང་གིས་
སེམས་དཔའ་བཅུ་དྲུག སྒོ་བདུན་བདུན་གྱིས་སྤྲུལ། མི་བསྐྱོད་པ་ལ་སོགས་
པ་བཞིས་སེམས་མ་རྡོ་རྗེ་མ་སོགས་བཞི་དང༌། ཡང་རྣམ་སྣང་གིས་སྒེག་མོ་
ལ་སོགས་པ་བཞི་དང་། མི་བསྐྱོད་པ་ལ་སོགས་པ་བཞིས་བདུག་པ་མ་ལ་
སོགས་པ་བཞི་དང་། ཡང་རྣམ་སྣང་གིས་ལྕགས་ཀྱུ་ལ་སོགས་པ་བཞི་སྤྲུལ་
ནས། རྣམ་སྣང་གིས་དེ་བཞིན་གཤེགས་པ་ཐམས་ཅད་བསྡུས་ཏེ། དེ་རྣམས་
ཀྱིས་སྤྲུལ་པའི་དཀྱིལ་འཁོར་གྱི་ལྷ་ཚོགས་ལ་ཕྱག་དང་ཆེད་བརྗོད་བྱས་ནས།
དེ་ཐམས་ཅད་རྣམ་སྣང་གི་ཐུགས་ཀར་ཞུགས་ཏེ། དེ་ནས་ཐུགས་ཀ་ནས་
དེ་བཞིན་གཤེགས་པ་རང་རང་གི་འཁོར་དང་བཅས་པ་བྱུང་ནས་སྤྲུལ་པ་་་་
རྣམས་ལ་ཐིམ་སྟེ། ཆེད་བརྗོད་མཛད་དེ། དེ་ནི་ཏིང་ངེ་འཛིན་གསུམ་གྱི་
སྒོ་ནས་དཀྱིལ་འཁོར་སྤྲུལ་པའོ། །དེ་ལྟར་རྣམ་སྣང་ཆེན་པོའི་ཐབས་ཏིང་
ངེ་འཛིན་གསུམ་བསྟན་ནས་ཐབས་དེ་ལ་འཇུག་པའི་རྒྱུར་དཀྱིལ་འཁོར་དུ་
འཇུག་ཅིང་དབང་བསྐུར་བའི་ཆོ་ག་དགོས་པས། དེ་བཞིན་གཤེགས་པ་
ཐམས་ཅད་འདུས་ནས་རྡོ་རྗེ་སེམས་དཔའ་ལ། རྡོ་རྗེ་སེམས་དཔའ་སེམས་
དཔའ་ཆེ། །ཞེས་སོགས་མཚན་བརྒྱ་རྩས་བསྟོད་ནས། དཀྱིལ་འཁོར་ཆེན་པོ་
དམ་པ་ཡི། །ཆོ་ག་མཆོག་ནི་བཤད་པར་གསོལ། །ཞེས་གསོལ་བ་བཏབ་པས།
རྡོ་རྗེ་སེམས་དཔའི་ཏིང་ངེ་འཛིན་སྔོན་དུ་འགྲོ་བའི་སྒོ་ནས་སློབ་དཔོན་གྱི་་་
ལས་དང་། དཀྱིལ་འཁོར་ཐམས་ཅད་དུ་འཇུག་པའི་ཆོ་ག་དང་། དངོས་
292



གྲུབ་ཀྱི་ཡེ་ཤེས་དང་ཕྱག་རྒྱའི་ཡེ་ཤེས་ལ་སོགས་པ་ནས་ཕྱག་རྒྱ་དགྲོལ་བའི་
བར་གྱིས་རྡོ་རྗེ་དབྱིངས་ཀྱི་དཀྱིལ་འཁོར་ཆེན་པོའི་ཆོ་ག་རྒྱས་པ་གསུངས་
སོ། །དེ་ནས་དེ་བཞིན་གཤེགས་པ་རྣམས་ཀྱིས་ཏིང་ངེ་འཛིན་སྔོན་དུ་འགྲོ་
བའི་སྒོ་ནས་ཐུགས་ཀའི་ཟླ་བ་རྡོ་རྗེ་ལས་ལྷ་མོ་སུམ་ཅུ་རྩ་བདུན་སྤྲོས་ནས་་་་
མཛད་པ་མཛད་དེ་ཕྱག་མཚན་གྱི་གཟུགས་སུ་གྱུར་ནས་དཀྱིལ་འཁོར་ལ་་་་་་
བཀོད་དེ་གཟུངས་ཀྱི་དཀྱིལ་འཁོར་སྤྲུལ་ནས། །དེ་བརྟན་པར་བྱ་བའི་ཕྱིར་
རིགས་ལྔས་གཙོ་མོ་ལྔའི་རིག་པ་གསུངས་སོ། །དེ་ནས་རྡོ་རྗེ་སེམས་དཔས་ལྷ་
ལྷག་མ་རྣམས་ཀྱི་རིག་པ་གསུངས་པས། དཀྱིལ་འཁོར་རྒྱལ་མཆོག་བསྟན་
ནས། དེ་ནས་དཀྱིལ་འཁོར་གྱི་ལས་དང་གཟུངས་དཀྱིལ་དུ་འཇུག་པའི་ཆོ་
ག་དང་། ཕྱག་རྒྱའི་ཡེ་ཤེས་ལ་སོགས་པས་གཟུངས་དཀྱིལ་གྱི་བཤད་པ་
གསུངས་སོ། །དེ་ནས་རིག་སྔགས་རང་རང་ཆོས་ཀྱི་དཀྱིལ་འཁོར་གྱི་རྣམ་
པར་ཐུགས་རྩེ་གཅིག་ཏུ་མཛད་ནས་རང་རང་གི་སྙིང་པོ་གསུངས་སོ། །དེ་
ནས་རྣམ་སྣང་གི་ཏིང་ངེ་འཛིན་སྔོན་དུ་འགྲོ་བའི་སྒོ་ནས་ཐུགས་ཀ་ནས་རྡོ་
རྗེ་ཡེ་ཤེས་ཕྲ་མོའི་འོད་ཟེར་སྤྲོ་བ་ལ་སོགས་པས་ཆོས་ཀྱི་དཀྱིལ་འཁོར་སྤྲུལ་
ལོ། །དེ་ནས་རྡོ་རྗེ་སེམས་ཀྱི་སློབ་དཔོན་གྱི་ལས་ཀྱི་ཆོ་ག་དང༌། ཆོས་
དཀྱིལ་དུ་འཇུག་པའི་ཆོ་ག་དང་། དངོས་གྲུབ་ཀྱི་ཡེ་ཤེས་ལ་སོགས་པས་ཆོས་
དཀྱིལ་གྱི་བཤད་པ་གསུངས་སོ། །དེ་ནས་རིགས་ལྔས་རང་རང་གི་ལས་ཀྱི་
དཀྱིལ་འཁོར་བརྟན་པར་བྱེད་པའི་ཏིང་ངེ་འཛིན་ལ་ཞུགས་ནས་རང་རང་
གི་སྔགས་གསུངས་ཤིང་རྣམ་སྣང་གི་ཏིང་ངེ་འཛིན་སྔོན་དུ་འགྲོ་བས་ལྷ་མོ་་་
རྣམས་སྤྲུལ་ནས་གནས་སུ་བཀོད་དེ་ཆེད་དུ་བརྗོད་དོ། །དེ་ནས་རྡོར་སེམས་
ཀྱིས་རིག་མ་བཅུ་དྲུག་གི་སྔགས་དང་། དཀྱིལ་འཁོར་གྱི་ཆོ་ག་དང་། དངོས་
293



གྲུབ་དང་ཡེ་ཤེས་ལ་སོགས་པ་ལས་དཀྱིལ་གྱི་བཤད་པ་གསུངས་སོ། །དེ་ནས་
བར་མ་ལ་དགའ་བ་རྗེས་སུ་གཟུང་བའི་དོན་དུ་རིགས་བསྡུས་པ་ཕྱག་རྒྱ་
བཞིའི་དཀྱིལ་འཁོར་ནི། རིགས་ལྔས་ཏིང་ངེ་འཛིན་དང་སྙིང་པོར་རང་རང་
གི་ཕྱག་རྒྱ་བཞིའི་དཀྱིལ་འཁོར་སྤྲུལ་ནས། རྡོ་རྗེ་སེམས་ཀྱིས་དེའི་དཀྱིལ་
འཁོར་གྱི་ཆོ་ག་དང་། དངོས་གྲུབ་ཀྱི་ཡེ་ཤེས་ལ་སོགས་པ་ཕྱག་རྒྱ་བཞི་པའི་
དཀྱིལ་འཁོར་གྱི་བཤད་པ་གསུངས་སོ། །དེ་ནས་མདོར་བསྡུས་པ་ལ་དགའ་
བ་རྗེས་སུ་གཟུང་བའི་ཕྱིར། རྣམ་སྣང་གི་ཏིང་ངེ་འཛིན་སྔོན་དུ་འགྲོ་བས།
ཕྱག་རྒྱ་གཅིག་པའི་དཀྱིལ་འཁོར་སྤྲུལ། རྡོར་སེམས་ཀྱིས་དེའི་དཀྱིལ་འཁོར་
གྱི་ཆོ་ག་དངོས་གྲུབ་ཀྱི་ཡེ་ཤེས་ལ་སོགས་པ་བཤད་དོ། །དེ་ལྟར་ན་དུམ་
བུ་དང་པོ་དེ་བཞིན་གཤེགས་པའི་རིགས་ཡིན་པའི་ཕྱིར་དཀྱིལ་འཁོར་གྱི་ལྷ་
རྣམས་དེ་བཞིན་གཤེགས་པས་སྤྲུལ་པ་ནས། བཤད་པ་ནི་དེ་བཞིན་གཤེགས་
པའི་རིགས་ཀྱི་འཁོར་ལོས་བསྒྱུར་བ་རྡོ་རྗེ་སེམས་དཔས་བཤད་པ་ཡིན་ནོ། །
ཁ་ཅིག་ཕྱག་རྒྱ་བཞི་དང་གཅིག་ལ་སྤྲུལ་པ་མེད་དོ་ཞེས་ཟེར་བ་ནི་མི་འཐད་
དེ། དེ་ཉིད་སྣང་བ་ལས། རྣམ་པར་སྣང་མཛད་ཀྱིས་རང་གི་ཕྱག་རྒྱ་བཞིའི་
དཀྱིལ་འཁོར་སྤྲུལ་ནས། ད་ནི་མི་བསྐྱོད་པ་དང་། རིན་ཆེན་འབྱུང་ལྡན་
དང་། འོད་དཔག་མེད་དང་། དོན་ཡོད་གྲུབ་པའི་རང་གི་ཕྱག་རྒྱ་བཞིའི་
དཀྱིལ་འཁོར་སྤྲུལ་པ་བསྟན་པའི་ཕྱིར། ཞེས་པ་དང་། རྡོ་རྗེ་སེམས་དཔའི་
དཀྱིལ་འཁོར་སྤྲུལ་པའི་རྣམ་པར་ཐུགས་རྩེ་གཅིག་ཏུ་མཛད་ཅེས་བཤད་པ་
དང་འགལ་ལོ། །དེ་ལྟར་རྡོ་རྗེ་སེམས་དཔས་གསུངས་པའི་རྟོག་པ་དེ་དེ་
བཞིན་གཤེགས་པའི་གསུང་དུ་བསྒྲུབ་པའི་ཕྱིར་དེ་བཞིན་གཤེགས་པ་ཐམས་
ཅད་འདུས་ནས་རྡོར་སེམས་ལ། ཨོ། ལེགས་སོ་རྡོ་རྗེ་སེམས་དཔའ་ཁྱོད། །རྡོ་
པ
294



རྗེ་རིན་ཆེན་ཁྱོད་ལེགས་སོ། །ཞེས་སོགས་ཀྱིས་རྗེས་སུ་ཡི་རང་བ་བྱིན་ཏེ་
དུམ་བུ་དང་པོའི་སྤྲུལ་བཤད་དོ། །དེ་ནས་དེ་བཞིན་གཤེགས་པའི་དགོངས་
པ་གཅིག་ཏུ་འདུས་ཏེ་རྡོ་རྗེ་སེམས་དཔའ་ལ། རྡོ་རྗེ་སེམས་དཔའ་རྡོ་རྗེ་ཆེ། །
རྡོ་རྗེ་མགོན་པོ་རབ་སྒྲུབ་མཛད། །རྡོ་རྗེ་དབང་བསྐུར་རྡོ་རྗེ་འོད། །རྡོ་རྗེ་
དཔལ་ཁྱོད་ཕྱག་འཚལ་ལོ། །ཞེས་སོགས་མཚན་བརྒྱ་རྩས་བསྟོད་ནས།
སངས་རྒྱས་ཀུན་ལ་མངའ་མཛད་པའི། །མགོན་པོ་ཁྱོད་ལ་གསོལ་བ་ནི། །
སེམས་ཅན་ཀུན་དོན་མཛད་པའི་ཕྱིར། །རང་གི་རིགས་ནི་བསྐྱེད་པར་
མཛོད། །ཅེས་གསོལ་བ་བཏབ་པས། རྡོར་སེམས་ཀྱིས་བཅོམ་ལྡན་འདས་དེ་
བཞིན་གཤེགས་པ་མ་འཚལ་ཏོ། །བཀའ་སྩལ་པ། ཅིའི་ཕྱིར། གསོལ་པ།
དབང་ཕྱུག་ཆེན་པོ་སོགས་མ་རུངས་པ་རྣམས་སངས་རྒྱས་ཀྱིས་ཀྱང་ཞི་བས་
མ་ཐུལ་བ། བདག་གིས་ཇི་ལྟར་བགྱི་ཞེས་ཞུས་པས། རྣམ་སྣང་ཏིང་ངེ་
འཛིན་ལ་ཞུགས་པས་སངས་རྒྱས་ཐམས་ཅད་ཐུགས་ཀར་བཅུག་ནས། ཏིང་
ངེ་འཛིན་སྔོན་དུ་འགྲོ་བས་ཧཱུྃ་ཞེས་བརྗོད་པས་ཁྲོ་བོ་ཤིན་ཏུ་འཇིགས་པ་
ཕྱག་ན་རྡོ་རྗེའི་ཐུགས་ཀའི་རྡོ་རྗེ་ལས་བྱུང་ནས་མ་རུངས་པ་ཐམས་ཅད་
བཏུལ་ཏེ་དཀྱིལ་འཁོར་ལ་འཁོད་ནས་ཆེད་བརྗོད་བྱས་སོ། །དེ་ནས་རྣམ་
སྣང་གིས་ཏིང་ངེ་འཛིན་སྔོན་དུ་འགྲོ་བས་ཧཱུྃ་བཞི་པའི་སྔགས་ ཕྱུང་བས་
ཐུགས་ཀ་ནས་སྔར་གྱི་རྡོར་སེམས་དེ་ཉིད་ཕྱག་རྡོར་ཁྲོ་བོ་ཧཱུྃ་མཛད་དུ་གྱུར་
ཏེ་བྱུང་ནས། སངས་རྒྱས་འཁོར་བཅས་སྤྱན་དྲངས་ནས་དཀྱིལ་འཁོར་དུ་
བཅུག་ཅིང་བཅིངས་ནས་གཅིག་ཏུ་འདུས་ཤིང་ཁྲོ་བོར་གྱུར་ནས་རྣམ་སྣང་
གི་ཐུགས་ཀར་ཞུགས་ཏེ་ཆེད་དུ་བརྗོད་དོ། །དེ་ནས་ཐུགས་ཀ་ནས་བྱུང་ནས་
བཀའ་ནོད་པ་ལ། རྣམ་སྣང་གི་ཏིང་ངེ་འཛིན་ལ་སྙོམས་པར་ཞུགས་ནས།
295



ཧཱུྃ་ཊཀྐི་ཛ་ཞེས་པས་ལྷ་ཆེན་པོ་འཁོར་བཅས་ཁུག་ཅིག་པར་བཀའ་སྩལ་ལོ། །
དེ་ནས་རྩ་རྒྱུད་ན་མེད་ཀྱང་། རྩེ་མོར། ཁྲོ་བོ་ཧཱུྃ་མཛད་ཀྱིས་རྡོ་རྗེ་ཞགས་པ་
ལ་ལྷ་ཆེན་པོ་འཁོར་བཅས་ཁུག་ཅིག་པར་བཀའ་བསྒོས་པས། ཞགས་པ་
སོང་སྟེ། ལྷ་ཆེན་པོ་ལ་ཁྱོད་ལ་སྟོན་པ་སྤྱན་འདྲེན་མཛད་ཅེས་བོས་པས། དེ་
སྐྲག་ཅིང་ཁྲོས་ཏེ། ང་ནི་འཇིག་རྟེན་གསུམ་རྒྱལ་པོ། །ང་ལས་སྟོན་པ་གཞན་
ཡོད་དམ། །ཟེར་བ་ལ་ལན་གསུམ་བོས་ཀྱང་ལན་གསུམ་དུ་དེ་སྐད་ཟེར་བ་
ལ། ཞགས་པ་ཁྲོས་ནས་ཡན་ལག་ཐམས་ཅད་བཅིངས་ཏེ་བཀུག་པ་དང༌།
ལྷ་རྣམས་འཇིགས་ཤིང་སྐྲག་ནས་ངུས་ཏེ། སྐྱབས་ཚོལ་ལོ། །དེ་ནས་ལྷ་
ཆེན་པོས་སྟོབས་དང་ཤུགས་བསྟན་ནས་ཞགས་པ་བཅད་དེ་བྲོས་སོ། །དེར་
འཁོར་རྣམས་བོས་པས་ཐམས་ཅད་འདུས་ཏེ་ངུ་བར་གྱུར་ཏོ། །རྡོ་རྗེ་ཞགས་
པས་ལྷ་རྣམས་ཀྱིས་བདག་བཅད་ནས་བྲོས་སོ་ཞེས་ཞུས་པས། ཧཱུྃ་མཛད་
ཁྲོས་ཏེ་རྡོ་རྗེ་ལྕགས་སྒྲོག་བཏང་བས། དེས་ལྷ་ཆེན་པོའི་ཡན་ལག་ཐམས་
ཅད་བཅིངས་ནས་ཆུང་མ་དང་བཅས་པ་རྣམས་བཀུག་པས་འཁོར་རྣམས་་་
ངུས་སོ། །དེ་ནས་ལྷ་ཆེན་པོའི་མཐུ་སྟོབས་ཀྱིས་ལྕགས་སྒྲོག་བཅག་ནས་བྲོས་
སོ། །དེ་ནས་ལྕགས་སྒྲོག་གིས་བདག་བཅག་ནས་བྲོས་སོ་ཞེས་ཞུས་པས།
ཧཱུྃ་མཛད་ཆེར་ཁྲོས་ཏེ་ཧཱུྃ་བཞི་པ་དང་ལྕགས་ཀྱུའི་སྔགས་ཀྱིས་ལྕགས་ཀྱུ་ལ་་་
བཀའ་བསྒོས་པས། དེས་རྒྱལ་པོ་ལྔ་དང་བཅས་པའི་ཚོགས་ཐམས་ཅད་
གཅིག་ཏུ་བསྡུས། ལྕགས་སྒྲོག་གིས་བསྡམས། ཞགས་པས་བཅིངས།
ལྕགས་ཀྱུ་བྱེ་བ་གྲངས་མེད་བཅུ་སྤྲུལ་ཏེ་ལྷ་ཐམས་ཅད་ཀྱི་སྤྱི་བོར་ལྕགས་ཀྱུས་
བཏབ་ནས་རྡོ་རྗེ་ར་བའི་ཕྱི་རོལ་ཏུ་བཀུག་སྟེ་རྡོ་རྗེ་མེ་འབར་བས་གདུངས་
པས་དེ་ཐམས་ཅད་འོ་དོད་འབོད་ཅིང་སྨྲེ་སྔགས་འདོན་ནོ། །དེ་ནས་རྡོ་རྗེ་
296



ཧཱུྃ་མཛད་ཐུགས་རྗེ་སྐྱེས་ཏེ་དེ་རྣམས་བཅིངས་པ་ལས་བཀྲོལ་ནས་གྲོགས་པོ་
རྣམས་དེ་བཞིན་གཤེགས་པའི་བསྟན་པ་ལ་ཞུགས་ལ་ངའི་བཀའ་ཉོན་ཅིག་
ཅེས་བཀའ་སྩལ་པས། ལྷ་ཆེན་པོའི་འཁོར་རྣམས་ཀྱིས་བདག་ཅག་གིས་ཇི་
ལྟར་བསྒྲུབ་པར་བགྱི། ཧཱུྃ་མཛད་ཀྱིས་བཀའ་སྩལ་པ། སངས་རྒྱས་ཆོས་དང་
དགེ་འདུན་ལ། །སྐྱབས་སུ་འགྲོ་བ་སྒྲུབ་པར་བྱོས། །ཀུན་མཁྱེན་ཡེ་ཤེས་ཐོབ་
པའི་ཕྱིར། །གྲོགས་པོ་རྣམས་ཀྱིས་སྒྲུབ་པར་གྱིས། །ཞེས་གསུངས་པས། ལྷ་
ཆེན་པོ་ཁྲོས་ཏེ། ཀྱེ་གནོད་སྦྱིན་ང་འཇིག་རྟེན་གསུམ་གྱི་བདག་པོ་ཡིན།
ཁྱོད་ཀྱི་ངག་ཅིའི་ཕྱིར་ཉན། ཁྱོད་དང་ཁྱོད་ཀྱི་གནས་ནི་སྔར་མ་མཐོང་ངོ་
ཞེས་སྨྲས་པས་ཧཱུྃ་མཛད་ཀྱིས་དྲག་ཏུ་བཞད་ནས། ང་ནི་གནོད་སྦྱིན་ཐམས་
ཅད་ཟ་བར་བྱེད་པ་སྟེ། མ་རུངས་པ་ཁྱོད་དཀྱིལ་འཁོར་དུ་ཞུགས་ལ་ང་ཡི་
དམ་ཚིག་ལ་གནས་པར་གྱིས་ཤིག་ཅེས་བཀའ་སྩལ་པས། ལྷ་ཆེན་པོ་ན་རེ།
གནོད་སྦྱིན་ཁྱོད་ངས་ངོ་མི་ཤེས། བསྟན་པ་ལ་ཡང་ང་མི་གནས། ང་འཇིག་
རྟེན་གསུམ་གྱི་བདག་པོ་ཡིན་པས་མཐུ་སྟོབས་འགྲན་པར་བྱའོ་ཞེས་ཟེར་་་་་
ནས། མདུང་རྩེ་གསུམ་གྱི་སྔགས་སྨྲས་པས་མདུང་རྩེ་གསུམ་སྟོང་ཕྲག་གཅིག་
སྤྲུལ། དེ་བཞིན་དུ་ཁྱབ་འཇུག་གིས་འཁོར་ལོ། བརྒྱ་བྱིན་གྱིས་རྡོ་རྗེ། གཞོན་
ནུས་མདུང༌། ཚངས་པས་དབྱུག་ཏོ། ལྷ་གཞན་རྣམས་ཀྱིས་རང་རང་
གི་མཚོན་ཆ་སྟོང་ཕྲག་རེ་སྤྲུལ་ནས་ཆོ་འཕྲུལ་དུ་མ་དང་བཅས་པས་རྡོ་རྗེ་ཧཱུཾ་
མཛད་ལ་འཐབ་བོ། །དེ་ནས་ཧཱུྃ་མཛད་ཀྱིས་མཚོན་ཆ་དེ་རྣམས་ལ་བཛྲ་སྦྱར་
བའི་སྙིང་པོ་གསུངས་པས། མཚོན་ཆ་རྣམས་དུམ་བུར་བྱས་ནས་སྟོང་པ་
ཉིད་དུ་ཐིམ། སྟེང་འོག་ནས་རྡོ་རྗེའི་མེས་རབ་ཏུ་གདུངས་ཏེ། ལུས་སྲུལ་པོ་
མིའི་ཤ་ཟ་བ་ཁྱོད་ངའི་བཀའ་ལ་ཉོན་ཅིག དེ་ལྟ་མ་ཡིན་ན་ཁྱོད་ཐལ་བར་
297



གཞོམ་པར་བྱའོ་ཞེས་བཀའ་སྩལ་པས། དེས་ང་འཇིག་རྟེན་གསུམ་གྱི་བདག་
པོ་ཡིན་པས་ཁྱོད་ངའི་བཀའ་ལ་ཉོན་ཅིག་ཅེས་ཟེར་བ་དང་། དེ་ནས་ཧཱུྃ་
མཛད་ཀྱིས་བཅོམ་ལྡན་འདས་ལ་ལྷ་ཆེན་པོ་འདི་རང་གི་སྟོབས་ཀྱིས་དྲེགས་
ནས་བསྟན་པ་ལ་འདུད་དུ་མི་བཏུབ་ན་ཇི་ལྟར་བགྱི་ཞེས་ཞུས་པས། བཅོམ་
ལྡན་འདས་ཀྱི་ཐུགས་ནས། ཨོཾ་སུམྦྷ་བཛྲ་ཧཱུྃ་ཕཊ་ཅེས་པ་དང་། ཧཱུྃ་མཛད་
ཀྱིས་ཀྱང་ཧཱུྃ་ཞེས་བརྗོད་པས་ལྷ་ཆེན་འཁོར་བཅས་ཁ་སྦུབ་ཏུ་འགྱེལ་ལོ་ཞེས་
རྩ་རྒྱུད་ནས་འབྱུང་ལ། རྩེ་མོ་ནས་ནི། ཧཱུྃ་མཛད་ཏིང་ངེ་འཛིན་ལ་ཞུགས་
ནས་གཙུག་ཏོར་ནས་རྡོ་རྗེ་གཙུག་ཏོར། མཛོད་སྤུ་ནས་རྡོ་རྗེ་ཁྲོ་གཉེར་ཅན།
ཁ་ལས་རིག་མཆོག ཐུགས་ཀ་ནས་འདོད་རྒྱལ། ཕྲག་པ་གཡས་ནས་ལྕགས་
ཀྱུ། གཡོན་ནས་ཞགས་པ། ལྟེ་བ་ནས་ཕུར་པ། རྐེད་པ་ནས་སྐ་རགས།
དཔུང་པ་གཡས་ནས་སྟོབས། གཡོན་ནས་གདུ་བུ། ཁུ་ཚུར་གཡས་ནས་ཁྲོ་བོ་
དམ་ཚིག གཡོན་ནས་ཁྲོ་བོ་ཁུ་ཚུར། སོར་མོ་གཡས་གཡོན་ནས་བསྡམས་པ་
དང་རྡོ་རྗེ་ཐལ་མོ། སེན་མོ་གཡས་གཡོན་ལས་རྡོ་རྗེ་སྡེར་མོ་དང་། རྡོ་རྗེ་
སྡེར་མོ་གདོང་། བརླ་གཡོན་གཡས་ལ་ཁྲོ་བོ་རྐེད་པ་དང༌། ཁྲོ་བོ་སྤྱི་གཙུག་
པུས་མོ་གཡས་གཡོན་ལ་ཁྲོ་བོ་གནམ་ལྕགས་དང་ལྕགས་སྒྲོག རྗེ་ངར་གཡས་
གཡོན་ལ་རྡོ་རྗེ་དབྱིག་པ་དང་ཡན་ལག མཆུ་ལས་རྡོ་རྗེ་དཀའ་ཐུབ་དང་།
རྡོ་རྗེ་དོན་ཡོད། རྐང་མཐིལ་གཉིས་ལས་རྡོ་རྗེ་ཤུགས་དང་རྡོ་རྗེ་ས་འོག
དེ་བཞིན་དུ་བ་སྤུའི་བུ་ག་རྣམས་ནས་ཀྱང་ཁྲོ་བོ་དཔག་ཏུ་མེད་པ་རང་རང་
གི་སྙིང་པོས་ཕྱུང་སྟེ་ཕྱོགས་ཐམས་ཅད་དུ་སྤྲོས་བསྡུས་ནས་དཀྱིལ་འཁོར་དུ་
འཁོད་དེ་ཆེད་དུ་བརྗོད་དོ། །དེ་ནས་དེ་རྣམས་ལ་ཧཱུྃ་མཛད་ཀྱིས་ངའི་བཀའ་
ཉོན་ལ་གདུག་པ་རྣམས་ཐུལ་ཅིག་ཅེས་བསྒོ་བ་དང་། དེ་རྣམས་ཀྱིས་ཨོ་སུམྦྷ་
298



བཛྲ་ཧཱུྃ་ཕཊ་ཅེས་གསུངས་པས་ལྷ་ཆེན་འཁོར་བཅས་ཁ་སྦུབ་ཏུ་འགྱེལ་ལོ། །
དེ་ནས་རྡོ་རྗེ་ཁྲོ་བོ་རྡོ་རྗེ་མེའི་སྔགས་ཀྱིས་བསྲེགས་པས་ ཐམས་ཅད་ཚིག་
ནས་འོ་དོད་འབོད་པར་གྱུར་ཏོ། །དེ་ནས་ཁྲོ་བོ་རྣམས་ཀྱིས། ཨོ་བཛྲ་ཨ་བེ་
ཤ་ཨ་ཞེས་པས་ཁྲོ་བོ་རྡོ་རྗེ་དབབ་པ་སྤྲུལ་ནས། དེས་ལྷ་ཐམས་ཅད་ལ་
བབས་ཏེ། རབ་ཏུ་སྡུག་བསྔལ་ཞིང་རང་གི་ཡན་ལག་གཅིག་གིས་ཟ་བར་
བྱེད་དོ། །དེ་ནས་ཁྲོ་བོ་ལྕགས་ཀྱུས་སྤྱི་བོ་ནས་བཀུག ཞགས་པས་དྲངས། རྡོ་
རྗེ་མེས་བསྲེགས། མགོ་ཐུར་དུ་བསྟན་ནས་སྨྲེ་སྔགས་འདོན་བཞིན་པ་ལ་རྡོ་
རྗེ་ལྕགས་སྒྲོག་གིས་བཅིང་བ་ལྔས་བཅིངས་ནས་དཀྱིལ་འཁོར་དུ་བཅུག་པ་
ལ། རྡོ་རྗེ་ཧཱུྃ་མཛད་ཀྱིས་ཧཱུྃ་ཞེས་དྲག་ཏུ་བརྗོད་པས་ཐམས་ཅད་འགྱེལ་ཏེ་ཤི་
བ་བཞིན་དུ་གྱུར་ཏོ། །རྩ་རྒྱུད་ལྟར་ན་འཁོར་རྣམས་ཕྱག་རྡོར་ལ་སྐྱབས་སུ་
སོང་ཞིང་། དབང་ཕྱུག་ཆེན་པོ་འགྱེལ་ནས་ཤིའོ། །དེ་ནས་བཅོམ་ལྡན་
འདས་ཀྱིས་འཇིག་རྟེན་གསུམ་གྱི་འཁོར་ལོ་འདི་ཐམས་ཅད་ལ་སྐྱབས་བྱིན་
ལ་མ་བསད་ཅིག་ཅེས་གསུངས་པས། དེ་ཐོས་ནས་ཧཱུྃ་མཛད་ཀྱིས་ལྷ་རྣམས་
ལ་བཀའ་སྩལ་པ། གལ་ཏེ་ཁྱོད་རང་གི་སྲོག་འདོད་ན་དཀོན་མཆོག་གསུམ་
ལ་སྐྱབས་སུ་སོང་ལ་ངའི་བཀའ་ཉོན་ཅིག དེ་རྣམས་ཀྱིས་གསོལ་པ། དཀོན་
མཆོག་གསུམ་ལ་སྐྱབས་སུ་མཆིའོ། །ཁྱེད་ཀྱི་བཀའ་བདག་ཅག་གིས་མ་
འཚལ་ལོ་ཞེས་སྨྲས་སོ། །དེ་ནས་རྣམ་སྣང་གིས་དེ་རྣམས་ལ་ཀྱེ་ལྷ་རྣམས་
འདི་ནི་ངེད་དེ་བཞིན་གཤེགས་པ་ཐམས་ཅད་ཀྱི་བདག་པོ་ཁྲོ་བོ་རྒྱལ་པོ་
ཆེན་པོར་དབང་བསྐུར་བ་སྟེ། ལྷ་ཆེན་པོ་ལ་སོགས་པ་ཞི་བས་མི་ཐུལ་བ་
རྣམས་ཚར་གཅད་པར་བྱ་བའི་ཕྱིར་བྱིན་གྱིས་བརླབས་པ་སྟེ། དེ་བས་ན་
ཁྱེད་རྣམས་འདིའི་དམ་ཚིག་ལ་གནས་པར་བྱོས་ཤིག་ཅེས་གསུངས་པས། དེ་
299



དག་གིས་གསོལ་པ། བཅོམ་ལྡན་འདས་བདག་ཅག་གི་སྲོག་བསྐྱབ་ཏུ་གསོལ།
བཀའ་སྩལ་པ། འདི་ཉིད་ལ་སྐྱབས་སུ་སོང་ཞིག འདི་ཉིད་ཀྱིས་སྐྱོབ་ཀྱི་
གཞན་གྱིས་མ་ཡིན་ནོ་ཞེས་གསུངས་པ་དང་། དེ་རྣམས་ཐམས་ཅད་ཀྱིས་རྡོ་
རྗེ་ཧཱུྃ་མཛད་ལ་མགྲིན་གཅིག་ཏུ་འཆི་བའི་སྡུག་བསྔལ་ལས་བསྐྱབ་ཏུ་གསོལ་
ཞེས་ཞུས་པས། དེས་ངའི་བསྟན་པ་ལ་ཞུགས་ཤིག རྡོ་རྗེ་འབར་བ་འདིས་
ཁྱོད་རྣམས་ཐལ་བར་བྱས་པ་རེ་ཞེས་གསུངས་པས། དེ་རྣམས་ཀྱིས་གསོལ་
པ། ཁྱེད་ནི་ཀུན་ཏུ་བཟང་པོ་ཞི་བ་དུལ་བ་ལགས་ན་ཅིའི་ཕྱིར་བདག་ཅག་
སྲེག བཀའ་སྩལ་པ། དེ་བཞིན་གཤེགས་པ་ཐམས་ཅད་ཀྱི་བཀའ་བཞིན་དུ་
བྱེད་པས་ང་ནི་ཀུན་ཏུ་བཟང་པོ་སྟེ། ཁྱེད་ལྟ་བུའི་མ་རུངས་པ་རྣམས་སྦྱང་
བའི་ཕྱིར་གལ་ཏེ་ངའི་དམ་ཚིག་ལ་མི་གནས་ན་ཆུད་གསན་པར་བྱའོ་ཞེས་་་
གསུངས་པས། དེ་རྣམས་ཀྱིས་གསོལ་པ། དེ་བཞིན་བགྱིའོ་ཞེས་ཞུས་པ་དང་།
ཧཱུྃ་མཛད་ཀྱིས་བརྗོད་ཏིཥྛ་ཞེས་བརྗོད་པས་ལྷ་ཆེན་པོ་མ་གཏོགས་པ་རྣམས་
བརྒྱལ་བ་སངས་ནས་འཇིགས་པ་མེད་པར་གྱུར་ནས་ཧཱུྃ་མཛད་ལ་ལྟ་ཞིང་་་་
ལངས་སོ། །དེ་ནས་རྣམ་སྣང་གིས་ལྷ་ཆེན་པོ་ཡང་སློངས་ཤིག་ཅེས་བཀའ་
སྩལ་པས། ཤི་བ་གསོ་བའི་སྙིང་པོ་བཛྲ་ཨཱ་ཡུ་ཞེས་པས། ལྷ་ཆེན་ཤི་བ་སོས་
ཀྱང་ལྡང་མ་ནུས་སོ། །དེས་རྣམ་སྣང་ལ་བདག་འདི་ལྟ་བུས་འདུལ་ལམ་ཞེས་
གསོལ་པས། བཀའ་སྩལ་པ། ཁྱོད་ལ་འདུལ་བ་འདི་ཉིད་ཡིན་གྱི་ང་མ་ཡིན་
ནོ། །གསོལ་པ། ཅི་ཁྱེད་ཀྱིས་མ་རུངས་པ་འདི་ལས་སྐྱབས་མཛད་མི་སྤྱོད་
དམ། བཀའ་སྩལ་པ། ངས་འདི་ལས་བསྐྱབ་མི་ནུས་ཏེ། དེ་བཞིན་གཤེགས་
པ་ཐམས་ཅད་ཀྱི་བདག་པོ་ཡིན་པའི་ཕྱིར་རོ། །གསོལ་པ། བཅོམ་ལྡན་
འདས་ཁྱེད་ཀྱིས་བཀའ་སྩལ་པའི་དོན་བདག་གིས་མ་འཚལ་ཏེ། དེ་བཞིན་
300



གཤེགས་པ་ལས་གཞན་པའི་བདག་པོ་མ་འཚལ་ན། འདི་སུ་ལགས་ཞེས་
གསོལ་ལོ། །དེ་ནས་ཧཱུྃ་མཛད་ཀྱིས་ཀྱེ་མ་རུངས་པའི་སེམས་ཅན་ངའི་བཀའ་
མི་ཉན་ནམ་གསུངས་པས། ལྷ་ཆེན་པོས་དེ་ཐོས་ནས་ཁྲོས་ཤིང་བྲེད་དེ་
འཇིགས་པའི་གཟུགས་བསྟན་ཏེ་ང་ཤི་བ་བཟོད་ཀྱི་ཁྱོད་ཀྱི་ངག་མི་ཉན་ནོ། །
ཞེས་སྨྲས་སོ། །དེ་ནས་ཧཱུྃ་མཛད་ཀྱི་ཞབས་མཐིལ་ནས་རྡོ་རྗེ་རྗེས་སུ་སྤྱོད་པ་
བྱུང་ནས་སྔགས་ཀྱིས་བཀའ་བསྒོས་ཏེ། དེས་ལྷ་ཆེན་པོ་ཆུང་མ་དང་བཅས་
པ་རྐང་པ་གྱེན་དུ་བསྟན་ནས་ཧཱུྃ་མཛད་ཀྱི་ཞབས་དྲུང་དུ་བཞག་གོ །ཧཱུྃ་
མཛད་ཀྱིས་བཅོམ་ལྡན་འདས་ལ་འདི་ལ་ཇི་ལྟར་བགྱི་ཞེས་ཞུས་པས། ཨོ་
བཛྲ་ཨ་ཀྲ་མ་ཧོ་ཞེས་བཀའ་སྩལ་པ་དང་། དེས་ལྷ་ཆེན་པོ་ཞབས་གཡོན་
པས། ཨུ་མ་ཞབས་གཡས་པས་མནན་པ་དང་། སྙིང་པོ་སྨྲས་མ་ཐག་ཏུ་ལྷ་
ཆེན་པོ་ལ་བབས་ནས་རང་གི་ལག་པ་སྟོང་གིས་རང་གི་གདོང་ལ་འཚོག་གོ །
ཁང་བརྩེགས་ཀྱི་ཕྱི་ན་གནས་པའི་སྲིད་པ་གསུམ་པ་ཐམས་ཅད་ཀྱིས། ངེད་
ཀྱི་དབང་པོ་འདི་བདག་ཉིད་ཆེན་པོ་དེས་བཏུལ་ལོ་ཞེས་པའི་སྒྲ་བྱུང་ངོ༌། །
དེ་ནས་རྣམ་སྣང་གིས་བྱམས་པའི་སྙིང་པོ་སྨྲས་པས། བབས་པའི་སྡུག་
བསྔལ་ཞི་སྟེ་ཧཱུྃ་མཛད་ཀྱི་ཞབས་ཀྱིས་རེག་པས་དེ་བཞིན་གཤེགས་པའི་ཡོན་
ཏན་ཐོས་ཏེ་ལུས་གདན་དུ་ཕུལ་ནས། འོག་གི་འཇིག་རྟེན་གྱི་ཁམས་གངྒཱའི་
ཀླུང་སུམ་ཅུ་རྩ་གཉིས་ཀྱི་བྱེ་མ་སྙེད་ཀྱི་འཇིག་རྟེན་གྱི་ཁམས་ཀྱི་རྡུལ་ཕྲ་རབ་
དང་མཉམ་པའི་འཇིག་རྟེན་གྱི་ཁམས་འདས་པ་ན། ཐལ་བས་ཁེབས་པ་
ཞེས་བྱ་བའི་འཇིག་རྟེན་གྱི་ཁམས་སུ། ཐལ་བའི་དབང་པོའི་དབྱངས་ཞེས་
བྱ་བའི་དེ་བཞིན་གཤེགས་པར་སྐྱེས་སོ། །དེ་ནས་ལྷ་ཆེན་པོའི་ལུས་དེ་ལས།
ཆེད་དུ་བརྗོད་པ་འདི་བྱུང་སྟེ། ཨེ་མའོ་སངས་རྒྱས་ཐམས་ཅད་ཀྱི། །སངས་
301



རྒྱས་ཡེ་ཤེས་བླ་ན་མེད། །ཡི་གེའི་ཚིག་གིས་མནན་ནས་སུ། །མྱ་ངན་ལས་ནི་
འདས་པར་བཞག་ །ཅེས་སོ། །དེ་ནས་ཧཱུྃ་མཛད་ཀྱིས་ཁྱབ་འཇུག་ལ་སོགས་
པ་འཇིག་རྟེན་གསུམ་གྱི་བདག་པོ་རྣམས་ལ། གྲོགས་པོ་རྣམས་དཀྱིལ་འཁོར་
འདིར་ཞུགས་ལ་དེ་བཞིན་གཤེགས་པ་ཐམས་ཅད་ཀྱི་དམ་ཚིག་སྲུངས་ཤིག
གསོལ་པ། དེ་བཞིན་དུ་བགྱིའོ། །བཀའ་སྩལ་པ། གསུམ་ལ་སྐྱབས་སུ་འགྲོ་བ་
དང་བསླབ་པ་དང་དམ་ཚིག་ལ་གནས་པར་གྱིས་ཤིག གསོལ་པ། དེ་བཞིན་
དུ་བགྱི་སྟེ། དམ་ཚིག་གློ་བར་མ་ཆུད་དོ། །དེ་ནས་དམ་ཚིག་དང་དེའི་ཕྱག་
རྒྱའི་སྙིང་པོ་བྱིན་ལ། ཁྲོ་བོ་ཏི་རིནྟི་རིའི་ཕྱག་རྒྱ་འཆིང་བར་འགྱུར་རོ། །དེ་
ནས་དཀྱིལ་འཁོར་དུ་བཙུད་ནས་དཀྱིལ་འཁོར་བསྟན་ཏེ། རྡོ་རྗེ་རིན་པོ་
ཆེའི་ཅོད་པན་གྱིས་དབང་བསྐུར། རྡོ་རྗེའི་མཚན་མ་ལག་ཏུ་བྱིན་ནས་
མཐུ་བོ་ཆེ་ལ་སྒྱུ་མ་རྡོ་རྗེ་ཞེས་སོགས་ཀྱིས་མིང་དབང་བསྐུར་ནས་དམ་ཚིག་
མནའི་སྙིང་པོ་དང༌། སྙིང་པོ་གཟུང་བར་བྱ་བའི་ཕྱག་རྒྱ་དང་། ཕྱག་
རྒྱའི་དམ་ཚིག་འཛིན་པའི་སྙིང་པོ་རྣམས་བྱིན་ནོ། །དེ་ལྟར་འཇིག་རྟེན་
གསུམ་གྱི་འཁོར་ལོ་དཀྱིལ་འཁོར་དུ་བཅུག་ཅིང་དབང་བསྐུར་བས། འབྱུང་
པོའི་གདོན་ཐམས་ཅད་དགུག་ཅིང་སྦྱང་བའི་ཕྱིར་བཅོམ་ལྡན་འདས་ལ་ཧཱུྃ་
མཛད་ཀྱིས་བདག་མ་རུངས་པ་འདུལ་བ་པོར་དབང་བསྐུར་ན་དེ་དག་ཇི་་་་
ལྟར་བསྒྲུབ་པར་བགྱི་ཞེས་ཞུས་པས། རྣམ་སྣང་གི་སྙིང་པོ་གསུངས་པ་དང་།
ཧཱུྃ་མཛད་ཀྱིས་དཀྱིལ་འཁོར་དགུག་པའི་སྔགས་དང་ཕྱག་རྒྱས་བཀུག་པས་་་
དཀྱིལ་འཁོར་གྱི་ཕྱིར་འདུས་པ་ལ། ཀྱེ་གྲོགས་པོ་དག སྲོག་གཅོད་པ་སྤོང་
ཞིང་དམ་ཚིག་ཟུངས་ཤིག ཅེས་བཀའ་སྩལ་པས། བདག་ཅག་ཤ་ཟ་བ་
མདངས་འཕྲོག་པ་ལ་སྲོག་ལྟོས་པ་ལགས་ན། བདག་ཅག་ཇི་ལྟར་འཚོ་བར་
རྒྱུ་
302



བགྱི་ཞེས་གསོལ་པ་དང་། ཧཱུྃ་མཛད་ཀྱིས་མ་རུངས་པའི་རྡོ་རྗེ་ཁྲོ་བོའི་
སྙིང་པོ་དང་ཕྱག་རྒྱ་གསུངས་པས། གདོན་རྣམས་སྲེག་ཅིང་བཅོམ་པས་ཉེན་
ཏེ། དེ་ལ་སྐྱབས་སུ་སོང་བ་དང་། ཧཱུྃ་མཛད་ཀྱིས་བཅོམ་ལྡན་འདས་ལ།
འདི་རྣམས་ལ་ཇི་ལྟར་བགྱི་ཞེས་ཞུས་པས། དེས་སྙིང་པོ་བཀའ་སྩལ་པ།
ཧཱུྃ་མཛད་ཀྱིས་ཁྲོ་བོ་མི་བཟད་པའི་སྙིང་པོ་གསུངས་པས་གདོན་གྱི་དཀྱིལ་་་་
འཁོར་ཐམས་ཅད་གཅིག་ཏུ་གྱུར་ནས་རྒྱ་མཚོ་ཆེན་པོར་ལྷུང་ངོ་། །དེ་ནས་
མཁའ་འགྲོ་མའི་གདོན་དགུག་ཅིང་སྦྱང་བའི་ཕྱིར་བཅོམ་ལྡན་འདས་ལ་ཕྲ་
མེན་མ་ལ་སོགས་པའི་གདོན་ལ་ཇི་ལྟར་བགྱི་ཞེས་ཞུས་པས། སྙིང་པོ་
གསུངས་པ་དང་། ཧཱུྃ་མཛད་ཀྱིས་དེ་དག་དགུག་པའི་སྔགས་ཀྱིས་བཀུག་
པས། དེ་རྣམས་དཀྱིལ་འཁོར་གྱི་ཕྱིར་འདུས་པ་དང༌། ཁྱེད་རྣམས་སྲོག་
གཅོད་པ་སྤོང་བའི་དམ་ཚིག་དང་སྡོམ་པ་དང་བསླབ་པ་རྣམས་ཟུངས་ཤིག
ཅེས་གསུངས་པས། ཕྲ་མེན་མ་རྣམས་ཀྱིས་རྣམ་སྣང་ལ་བདག་ཅག་ཤ་ཟ་བ་
ལགས་ན། ཇི་ལྟར་བགྱི་ཞེས་ཞུས་པས། དེས་ཧཱུྃ་མཛད་ལ། འདི་རྣམས་ལ་
སྙིང་རྗེ་བསྐྱེད་ལ་ཐབས་བྱིན་ཅིག་ཅེས་བཀའ་སྩལ་པས། ཧཱུྃ་མཛད་ཀྱི་འཆི་
བའི་མཚན་མ་ཤེས་པའི་ཡེ་ཤེས་ཀྱི་ཕྱག་རྒྱའི་སྙིང་པོ་དང་། ཕྱག་རྒྱ་གསུངས་
པས་དེ་རྣམས་དགའ་སྟེ་རང་གི་གནས་སུ་སོང་ངོ༌། །དེ་ནས་རིམས་ལ་
སོགས་པའི་ནད་རྣམས་དགུག་ཅིང་སྦྱང་བའི་ཕྱིར། རིམས་ལ་སོགས་པའི་
ནད་ལ་ཇི་ལྟར་བགྱི་ཞེས་ཞུས་པས། རྣམ་སྣང་གིས་ཨོཾ་ཧཱུྃ་ཕཊ་ཅེས་གསུངས་
པ་དང་། ཧཱུྃ་མཛད་ཀྱིས་ནད་དགུག་པའི་སྙིང་པོ་དེ་རྣམས་དཀྱིལ་འཁོར་གྱི་
ཕྱིར་བཀུག་སྟེ། ཁྱེད་རྣམས་སྲོག་གཅོད་ཀྱི་སྡོམ་པ་ལོངས་ཤིག ཅེས་
གསུངས་པས། དེ་རྣམས་ཀྱིས་བདག་ཅག་མདངས་འཕྲོག་ནས་འཚོ་བ་
303



ལགས་ན་ཇི་ལྟར་བགྱི་ཞེས་གསོལ་པས། ལས་དག་པའི་ཡེ་ཤེས་ཀྱི་ཕྱག་རྒྱའི་
སྙིང་པོ་དང་ཕྱག་རྒྱ་གསུངས་ནས། སྔགས་དང་ཕྱག་རྒྱ་འདི་ཡི་ལས་བྱས་
པ་དེ་ཁྱེད་ཀྱིས་ཐོང་ཞིག་ཅེས་གསུངས་པས་དེ་བཞིན་དུ་བགྱིའོ་ཞེས་གསོལ་
ནས་སོང་ངོ༌། །དེ་ནས་ངན་འགྲོ་དགུག་ཅིང་སྦྱང་བའི་ཕྱིར་ངན་སོང་རྣམས་
ལ་ཇི་ལྟར་བགྱི། ཞེས་གསོལ་པས། རྣམ་སྣང་གིས་སྙིང་པོ་གསུངས་ཤིང་།
ཧཱུྃ་མཛད་ཀྱིས་ངན་འགྲོ་དགུག་པའི་སྙིང་པོ་དང་ཕྱག་རྒྱས་ངན་འགྲོ་ཐམས་
ཅད་དཀྱིལ་འཁོར་གྱི་ཕྱིར་བཀུག་ནས་ཁྱེད་རྣམས་གསུམ་ལ་སྐྱབས་སུ་འགྲོ་
བ་དང་དམ་ཚིག་དང་སྡོམ་པ་ཟུངས་ཤིག་ཅེས་གསུངས་པས། དེ་རྣམས་
སྐྱབས་སུ་སོང་བ་དང་སྡིག་པ་དྲལ་བའི་སྔགས་དང་ཕྱག་རྒྱ་གསུངས་པས།
ཕྱག་རྒྱ་དེ་མཐོང་བ་ཙམ་གྱིས་ངན་སོང་ཐམས་ཅད་ཤི་འཕོས་ནས་རྣམ་སྣང་
གི་ཞབས་དྲུང་དུ་སྐྱེས་ཏེ། རྟེན་རྣམས་རྒྱ་མཚོ་ཆེན་པོར་བོར་རོ། །དེ་ནས་
འཇིག་རྟེན་གྱི་ཁམས་ཐམས་ཅད་ལག་མཐིལ་ལྟར་མཉམ་ཞིང་རི་རབ་ལ་་་་་
སོགས་པ་དང་བྲལ་བ་སྟོང་གསུམ་དང་མཉམ་པའི་རྡོ་རྗེ་ཧཱུྃ་མཛད་ཀྱི་དཀྱིལ་
འཁོར་དུ་གྱུར་ཏེ། ལྷ་རྣམས་ཀྱི་འོད་ཀྱིས་ཉི་ཟླའི་འོད་ཀྱང་མི་མངོན་ཞིང་
འགྲོ་བ་ལྔའི་སྣང་བ་ཡང་ནུབ་ནས་སྔགས་ཀྱི་སྒྲས་ནམ་མཁའི་ཁམས་གང་་་་་
བར་གྱུར་ཏེ། དེའི་རྗེས་འཇུག་ལ་དཀྱིལ་འཁོར་རྒྱལ་མཆོག་བསྟན་ནོ། །དེ་
ནས་ཧཱུྃ་མཛད་ཀྱིས་རྣམ་སྣང་ལ་བཀའ་མནོས་ནས། སློབ་དཔོན་གྱི་ལས་ཀྱི་
ཆོ་ག ཁམས་གསུམ་རྣམ་རྒྱལ་གྱི་དཀྱིལ་འཁོར་དུ་འཇུག་པའི་ཆོ་ག་དང་།
དངོས་གྲུབ་ཀྱི་ཡེ་ཤེས་དང་། ཕྱག་རྒྱའི་ཡེ་ཤེས་དང་། སྤྱིའི་ཕྱག་རྒྱ་བཅིང་བ་
དང༌། དཀྱིལ་འཁོར་ཆེན་པོ་སྒྲུབ་པའི་ཕྱག་རྒྱ་དང་། ཕྱག་རྒྱ་ཐམས་ཅད་
སྒྲུབ་པའི་ཕྱག་རྒྱ་སྟེ་འཇིག་རྟེན་གསུམ་རྒྱལ་རྩ་བའི་དཀྱིལ་འཁོར་གྱི་བཤད་
304



1
.
པ་གསུངས་སོ། །དེ་ནས་འཇིག་རྟེན་གསུམ་རྒྱལ་གྱི་གཟུངས་ཀྱི་དཀྱིལ་
འཁོར་སྤྲུལ་པའི་ཕྱིར་ཕྱག་ན་རྡོ་རྗེས་ཏིང་ངེ་འཛིན་ལ་ཞུགས་ནས་རིགས་་་་་
གསུངས་པས་རྒྱུད་དུ་རྣམ་སྣང་གི་ཐུགས་ཀ་ནས་ཟེར་ཡང་། འགྲེལ་པར་
རྒྱུད་ཚིག་དྲངས་པ་ལ་ཕྱག་རྡོར་གྱི་ཐུགས་ཀ་ནས་ཁྲོ་བོའི་ལྷ་མོ་རྣམས་ཁྲོས།
མཛད་པ་མཛད་སླར་འདུས་ནས་ཕྱག་མཚན་གྱི་གཟུགས་སུ་གྱུར་ཏེ། ཟླ་
བའི་དཀྱིལ་འཁོར་ལ་འཁོད་ནས་ཆེད་བརྗོད་བྱས་སོ། །དེ་ལྟར་དཀྱིལ་
འཁོར་སྤྲུལ་ནས་སློབ་དཔོན་གྱི་ཆོ་ག་དང༌། གཟུངས་དཀྱིལ་དུ་འཇུག་པའི་
ཆོ་ག་དང་། ཕྱག་རྒྱའི་ཡེ་ཤེས་ལ་བསླབ་པ་སྟེ་གཟུངས་དཀྱིལ་གྱི་བཤད་པ་
གསུངས་སོ། །དེ་ནས་འཇིག་རྟེན་གསུམ་རྒྱལ་གྱི་ཆོས་ཀྱི་དཀྱིལ་འཁོར་སྤྲུལ་
པའི་ཕྱིར། རྣམ་སྣང་དང་ཧཱུྃ་མཛད་བཞི་སྟེ་ལྔས་རང་རང་གི་དཀྱིལ་འཁོར་
སྤྲུལ་པ་བརྟན་པར་བྱེད་པའི་སྙིང་པོ་གསུངས་ནས། དེ་ནས་རྡོ་རྗེ་ཧཱུྃ་མཛད་
ཀྱིས་རང་གི་རིགས་བསྐྱེད་པའི་ཕྱིར། རང་རང་གི་རིགས་ཀྱི་ཁྲོ་བོ་རྣམས་
སྤྲུལ་ཏེ་རྡོ་རྗེ་དབྱིངས་ཀྱི་དཀྱིལ་འཁོར་གྱི་ཚུལ་དུ་བཀོད་དོ། །དེ་ནས་སློབ་
དཔོན་གྱི་ལས་དང་ཆོས་དཀྱིལ་དུ་འཇུག་པའི་ཆོ་ག་དང་། དངོས་གྲུབ་ཀྱི་ཡེ་
ཤེས་དང་། ཕྱག་རྒྱའི་ཡེ་ཤེས་ཏེ་ཆོས་དཀྱིལ་གྱི་བཤད་པ་གསུངས་སོ། །དེ་
ནས་རྣམ་སྣང་དང་ཧཱུྃ་མཛད་བཞི་སྟེ་ལྔས། ལས་ཀྱི་དཀྱིལ་འཁོར་བསྐྱེད་
པའི་ཕྱིར་དང་། རྡོ་རྗེ་སེམས་དཔས་ཐུགས་ཀའི་སེམས་དཔའི་རྡོ་རྗེ་བརྟན་
པར་མཛད་པའི་ཕྱིར་ཏིང་ངེ་འཛིན་སྔོན་དུ་འགྲོ་བས་རིག་པ་གསུངས་པ་་་་
དང༌། ཧཱུྃ་མཛད་ཀྱིས་རང་གི་ཐུགས་ཀ་ནས་ལྷ་མོ་རྣམས་སྤྲོས་བསྡུས་དཀྱིལ་
འཁོར་ལ་བཀོད་དོ། །དེ་ལྟར་དཀྱིལ་འཁོར་སྤྲུལ་ནས་སློབ་དཔོན་གྱི་ལས་
དང་ལས་ཀྱི་དཀྱིལ་འཁོར་དུ་འཇུག་པའི་ཆོ་ག་དང༌། དངོས་གྲུབ་ཀྱི་ཡེ་ཤེས་
305



དང་། ཕྱག་རྒྱའི་ཡེ་ཤེས་ཏེ་ལས་དཀྱིལ་གྱི་བཤད་པ་གསུངས་སོ། །དེ་ནས་
བར་མ་ལ་མོས་པའི་སེམས་ཅན་གྱི་དོན་དུ་ཕྱག་རྒྱ་བཞི་པའི་དཀྱིལ་འཁོར་་་
སྤྲུལ་པའི་ཕྱིར་རྣམ་སྣང་དང་ཧཱུྃ་མཛད་བཞི་སྟེ་ལྔས་རང་རང་གི་རིག་པ་་་་་
གསུངས་ནས་ཐམས་ཅད་གཅིག་ཏུ་གྱུར་ཏེ་རང་རང་གི་ཕྱག་རྒྱ་བཞི་པའི་་་་་
དཀྱིལ་འཁོར་སྤྲུལ་པ་ཡིན་ནོ། །དེ་ནས་ཧཱུྃ་མཛད་ཀྱིས་ཕྱག་རྒྱ་བཞི་པའི་
དཀྱིལ་འཁོར་དུ་སློབ་དཔོན་གྱི་ལས་ཀྱི་ཆོ་ག་དང༌། འཇུག་པའི་ཆོ་ག་རྒྱས་
པ་དང༌། དངོས་གྲུབ་ཀྱི་ཡེ་ཤེས་དང་ཕྱག་རྒྱའི་ཡེ་ཤེས་ཏེ་ཕྱག་རྒྱ་བཞི་པའི་
དཀྱིལ་འཁོར་གྱི་བཤད་པ་གསུངས་སོ། །དེ་ནས་མདོར་བསྡུས་པ་ལ་དགའ་
བའི་དོན་དུ་ཕྱག་རྒྱ་གཅིག་པའི་དཀྱིལ་འཁོར་སྤྲུལ་པའི་ཕྱིར་རྡོ་རྗེ་ཧཱུྃ་མཛད་
ཀྱིས་ཧཱུྃ་ཞེས་བརྗོད་པས། ཧཱུྃ་མཛད་ཕྱག་རྒྱ་གཅིག་པའི་དཀྱིལ་འཁོར་སྤྲུལ་
ནས། དཀྱིལ་འཁོར་དེའི་ལས་ཀྱི་སློབ་དཔོན་གྱི་ཆོ་ག་དང༌། འཇུག་པའི་ཆོ་
ག་ནི། དངོས་གྲུབ་ཀྱི་ཡེ་ཤེས་དང་ཕྱག་རྒྱའི་ཡེ་ཤེས་ཏེ་ཕྱག་རྒྱ་གཅིག་པའི་
དཀྱིལ་འཁོར་གྱི་བཤད་པ་གསུངས་སོ། །དེ་ནས་ཕྱག་རྡོར་གྱིས་དེ་བཞིན་
གཤེགས་པ་ཐམས་ཅད་ལ། སེམས་ཅན་ཐམས་ཅད་ཀྱིས་དངོས་གྲུབ་ཐོབ་
པར་བགྱི་བའི་སླད་དུ་བདག་གི་རིགས་འདི་ལ་བྱིན་གྱིས་བརླབ་ཏུ་གསོལ་་་་་
ཞེས་ཞུས་པས། དེ་བཞིན་གཤེགས་པ་ཐམས་ཅད་འདུས་ཏེ་རྟོག་པའི་རྒྱལ་
པོ་ལ་བྱིན་གྱིས་བརླབ་པའི་ཕྱིར། རྡོ་རྗེ་སེམས་དཔའ་ཁྱེད་ལེགས་སོ། །
ཞེས་སོགས་ཀྱིས་ལེགས་སོ་བྱིན་ནས་བཀར་བསྒྲུབས་སོ། །རྡོ་རྗེ་ཆེན་པོའི་
རིགས་འཇིག་རྟེན་གསུམ་ལས་རྣམ་པར་རྒྱལ་བའི་སྤྲུལ་བཤད་དོ། །དེ་ནས་
ཁྱབ་འཇུག་ལ་སོགས་པས་དང་པོ་རབ་ཏུ་དགའ་བ་རྟོགས་ནས་ཕྱིར་མི་ལྡོག་
པ་ལ་བཞག་ཅིང་དངོས་སུ་བསྒྲུབས་ནས། ཕྱི་རོལ་གྱི་རྡོ་རྗེའི་རིགས་ལ་
306



མོས་པའི་དོན་དུ་འཇིག་རྟེན་གསུམ་གྱི་དཀྱིལ་འཁོར་ཆེན་པོ་སྤྲུལ་པའི་ཕྱིར།
ཡང་དེ་བཞིན་གཤེགས་པ་ཐམས་ཅད་གཅིག་ཏུ་འདུས་ཏེ་ཧཱུྃ་མཛད་ཕྱག་་་་
རྡོར་ལ་བཀའ་སྩལ་པ། དེ་བཞིན་གཤེགས་པ་ཐམས་ཅད་ཀྱི་བཀའ་ཉོན་ལ་
དབང་ཕྱུག་ཆེན་པོའི་ལུས་འདི་ཁྱོད་ཀྱི་རྐང་པའི་འོག་ནས་གཏང་བར་བྱོས།
དེས་གསོལ་པ། དེ་བདག་གིས་བཀུམ་ལགས་ན་ཇི་ལྟར་དེ་བདག་གིས་
གཏང་བར་བགྱི། དེ་ནས་དེ་བཞིན་གཤེགས་པ་རྣམས་ཀྱིས་ཤི་བའི་རྣམ་
ཤེས་འགུགས་པའི་སྙིང་པོ་དང་སྔགས་གསུངས་པས། དེ་བཞིན་གཤེགས་པ་
ཐལ་བའི་དབང་པོའི་དབྱངས་དེ། ཐལ་བས་ཁེབས་པའི་འཇིག་རྟེན་གྱི་
ཁམས་ནས་བྱོན་ཏེ་དབང་ཕྱུག་གི་ལུས་ལ་ཞུགས་ནས་ཆེད་དུ་བརྗོད་པ། ཨེ་
མའོ་སངས་རྒྱས་ཐམས་ཅད་ཀྱི། །སངས་རྒྱས་ཡེ་ཤེས་བླ་ན་མེད། །གང་ཕྱིར་
ཤི་བའི་ལུས་འདི་ཡང་། །འཚོ་བའི་ཁམས་སུ་གྱུར་པ་ཡིན། །ཞེས་སོ། །དེ་
ནས་ཧཱུྃ་མཛད་ཀྱིས་རྐང་པ་འདེགས་པའི་སྔགས་དང་ཕྱག་རྒྱ་གསུངས་པས་
དེའི་ཞབས་འོག་ནས་ལྷ་ཆེན་པོ་ཐར་རོ། །དེ་ནས་དེ་མ་རུངས་པ་གདུལ་
བའི་ཕྱིར་ཉིད་ཀྱི་རྒྱལ་ཚབ་ཏུ་བཞག་སྟེ། ཕྱག་རྡོར་གྱི་ཞབས་ལས་བྱུང་
བའི་ཟླ་བ་ཕྱེད་ཀྱི་ཅོད་པན་དང༌། ལག་ཏུ་རྡོ་རྗེ་མདུང་རྩེ་བྱིན་ནས་རྡོ་རྗེ་
རིག་པ་དམ་པ་ཞེས་མིང་གིས་དབང་བསྐུར་བས། དེས་མདུང་རྩེ་མགལ་མེ་
ལྟར་བསྐོར་ནས་ཆེད་དུ་བརྗོད་དོ། །དེ་ནས་ཕྱག་རྡོར་ཏིང་ངེ་འཛིན་ལས་
བཞེངས་ཏེ་རྡོ་རྗེ་སེམས་དཔའི་གཟུགས་ཀྱིས་གནས་ནས། དེ་ལ་དེ་བཞིན་
གཤེགས་པ་ཐམས་ཅད་ཀྱི་སེམས་དཔའི་གཙུག་ཏོར་དང་གཟི་བརྗིད་ཕུང་་་་
པོས་བསྲུང་བ་བྱས་ནས། ཧཱུྃ་མཛད་བཞི་དང་ཕྱི་རོལ་རྡོ་རྗེའི་རིགས་དང་སྒོ་
བའི་བར་གྱི་སྔགས་གསུངས་ཏེ་དཀྱིལ་འཁོར་སྤྲུལ་ནས། འཇིག་རྟེན་པའི་
307



འཁོར་ལོ་ཆེན་པོར་དམ་ཚིག་དང་དབང་བསྐུར་བ་ཐོབ་པས་དེ་ལས་བཤད་
པའི་དངོས་གྲུབ་བསྒྲུབ་པར་བྱའོ་ཞེས་བསྟན་པའི་ཕྱིར་ཕྱག་རྡོར་གྱིས་སློབ་
དཔོན་ལས་ཀྱི་ཆོ་ག་དང་། སློབ་མ་གཞུག་ཅིང་དབང་བསྐུར་བའི་ཆོ་ག་
གསུངས་སོ། །དབང་ཐོབ་པས་དངོས་གྲུབ་སྒྲུབ་པ་ལ་ཕྱག་རྒྱ་སྙིང་པོ་བསྟན་
པར་བྱ་བའི་ཕྱིར་ཕྱག་རྒྱའི་ཡེ་ཤེས་དང་། ཕྱག་རྒྱའི་སྒྲུབ་པའི་ཐབས་དང་
ཕྱག་རྒྱའི་ལས་རྣམས་གསུངས་ཏེ། འཇིག་རྟེན་གསུམ་གྱི་འཁོར་ལོའི་རྩ་བའི་
དཀྱིལ་འཁོར་གྱི་བཤད་པ་གསུངས་སོ། །དེ་ནས་འཇིག་རྟེན་གསུམ་གྱི་
གཟུངས་དཀྱིལ་སྤྲུལ་པའི་ཕྱིར། རྣམ་སྣང་ཏིང་ངེ་འཛིན་ལ་ཞུགས་ནས་རིག་
པ་གསུངས་ཤིང་། ཧཱུྃ་མཛད་བཞི་དང་རིག་པ་མཆོག་ལ་སོགས་པས་ཀྱང་
རང་རང་གི་རིག་པ་སྨྲས་ཏེ་དཀྱིལ་འཁོར་སྤྲུལ་ལོ། །དཀྱིལ་འཁོར་དེར་སློབ་
མ་གཞུག་ཅིང་དབང་བསྐུར་བའི་ ཕྱིར་སློབ་ དཔོན་གྱི་ལས་ཀྱི་ཆོ་ག་དང༌།
སློབ་མ་གཞུག་པའི་ཆོ་ག་གསུངས་སོ། །དབང་ཐོབ་པས་དངོས་གྲུབ་བསྒྲུབ་
པའི་ཕྱིར་དངོས་གྲུབ་ཀྱི་ཡེ་ཤེས་དང་། ཕྱག་རྒྱའི་ཡེ་ཤེས་ལ་བསླབ་པ་
གསུངས་ཏེ་གཟུངས་དཀྱིལ་གྱི་བཤད་པའོ། །དེ་ནས་ཆོས་དཀྱིལ་སྤྲུལ་པའི་
ཕྱིར་རྣམ་སྣང་ཏིང་ངེ་འཛིན་ལ་ཞུགས་ཏེ་རང་གི་རིག་པ་གསུངས་ཤིང་། ཧཱུྃ་
མཛད་བཞི་ནས་བྲན་གྱི་བར་རང་རང་གི་རིག་པ་གསུངས་ནས་དཀྱིལ་འཁོར་
སྤྲུལ་ལོ། །དེ་ནས་ཕྱག་རྡོར་གྱིས་སློབ་དཔོན་གྱི་ལས་དང་། སློབ་མ་
གཞུག་པ་དང་། ཕྱག་རྒྱའི་ཡེ་ཤེས་ལ་བསླབ་པ་གསུངས་ཏེ་ཆོས་དཀྱིལ་གྱི་
བཤད་པའོ། །དེ་ནས་ལས་དཀྱིལ་སྤྲུལ་པའི་ཕྱིར་རྣམ་སྣང་ཏིང་ངེ་འཛིན་ལ་
ཞུགས་ནས་རང་གི་རིག་པ་གསུངས་ཤིང་། ཧཱུྃ་མཛད་བཞི་ནས་བྲན་གྱི་བར་
རིག་པ་གསུངས་ནས་དཀྱིལ་འཁོར་སྤྲུལ་ལོ། །དེ་ནས་ཕྱག་རྡོར་གྱིས་སློབ་
308



དཔོན་གྱི་ལས་དང་། སློབ་མ་གཞུག་པ་དང་། ཕྱག་རྒྱའི་ཡེ་ཤེས་ལ་བསླབ་པ་
བཤད་པས་ལས་དཀྱིལ་གསུངས་སོ། །དེ་ནས་ཕྱག་རྡོར་གྱིས་རྡོ་རྗེའི་རིགས་
ཐམས་ཅད་ཕྱིར་མི་ལྡོག་ལ་བཀོད་ནས་དེ་བཞིན་གཤེགས་པ་ཐམས་ཅད་ཀྱི་
གསང་བ་ཞུས་པས། གང་ལ་གང་འདུལ་དུ་ཆགས་སོགས་སྤྱོད་པ་གསང་
བར་གསུངས་ནས། ཧཱུྃ་མཛད་བཞིས་ཀྱང་རང་རང་གི་གསང་བ་སྨྲས་སོ། །
དེ་ནས་རྣམ་སྣང་གིས་ཕྱག་རྡོར་ལ། ལེགས་སོ་རྡོ་རྗེ་སེམས་དཔའ་ཁྱོད། །
ཅེས་སོགས་ཀྱིས་ལེགས་སོ་གནང་ནས་བཀར་བསྒྲུབས་སོ། །དུམ་བུ་གཉིས་
པའི་སྤྲུལ་བཤད་དོ། །དེ་ནས་དེ་བཞིན་གཤེགས་པ་ཐམས་ཅད་དགོངས་
པ་གཅིག་ཏུ་འདུས་ནས་ཕྱག་ན་རྡོ་རྗེ་ཉིད་སྤྱན་རས་གཟིགས་ཀྱི་གཟུགས་་་་
འཛིན་པ་ལ། པད་མོ་སེམས་དཔའ་པདྨ་ཆེ། །འཇིག་རྟེན་དབང་པོ་དབང་
ཕྱུག་ཆེ། །སྤྱན་རས་གཟིགས་དབང་བརྟན་པའི་མཆོག །རྡོ་རྗེ་ཆོས་ཁྱོད་ཕྱག་
འཚལ་ལོ། །ཞེས་མཚན་བརྒྱ་རྩས་བསྟོད་ནས། དཔའ་བོ་ཁྱོད་ལ་གསོལ་
གདབ་པ། །རང་གི་རིགས་རྣམས་བསྐྱེད་ནས་ཀྱང་། །ཆོས་ཀྱི་དཀྱིལ་འཁོར་
དམ་པ་ནི། །ཐུབ་པ་ཆེན་པོས་བཤད་པར་གསོལ། །ཞེས་གསོལ་བ་བཏབ་
པ་དང༌། སྤྱན་རས་གཟིགས་ཀྱིས་རྡོ་རྗེ་པདྨོ་ཐུགས་ཀར་ཁ་འབྱེད་ཚུལ་དུ་
མཛད་ནས་ཆེད་དུ་བརྗོད་དོ། །དེ་ནས་རྣམ་སྣང་ཏིང་ངེ་འཛིན་ལ་ཞུགས་ཏེ་
ཐུགས་ཀ་ནས་ཧི ཕྱུང་བས། པདྨོ་ལྟ་བུའི་འོད་ཟེར་སྣ་ཚོགས་པ་བྱུང་སྟེ་
ཞིང་ཐམས་ཅད་ཀྱི་ཆགས་སོགས་སྦྱངས་ནས། སྤྱན་རས་གཟིགས་ཀྱི་ཐུགས་
ཀར་ཞུགས་སོ། །དེ་ནས་རྣམ་སྣང་དང་། ཕྱག་རྡོར་དང༌། རྡོར་སྙིང་དང་།
རྡོ་རྗེ་སྤྱན་དང་། རྡོ་རྗེ་སྣ་ཚོགས་རྣམས་ཀྱིས་པདྨའི་རིགས་སྤྲུལ་པའི་ཕྱིར་
རང་རང་གི་རིག་པ་གསུངས་པ་དང་། སྤྱན་རས་གཟིགས་ཐམས་ཅད་སྟོན་
309



པ་ཞེས་བྱ་བའི་ཏིང་ངེ་འཛིན་ལ་ཞུགས་ཏེ་འགྲོ་འདུལ་གྱི་སྙིང་པོ་གསུངས་་་
པས། ཐུགས་ཀའི་རྡོ་རྗེ་པདྨ་ལས་དཀྱིལ་འཁོར་གྱི་ལྷ་སྤྲུལ། ཞིང་ཐམས་ཅད་
ཀྱི་གདུལ་བྱ་བཏུལ་ཏེ་སླར་འདུས་ནས་དཀྱིལ་འཁོར་ལ་འཁོད་དེ། ཨེ་མའོ་
སངས་རྒྱས་ཐམས་ཅད་ཀྱི། །ཐབས་ནི་སྙིང་རྗེའི་བདག་ཉིད་དེ། །གང་དུ་
ཐབས་ཀྱིས་འདུལ་མཛད་ན། །ལྷ་རྣམས་སུ་ཡང་འགྱུར་བ་ཡིན། །ཞེས་ཆེད་
དུ་བརྗོད་དོ། །དེ་ནས་སྤྱན་རས་གཟིགས་ཀྱིས་སློབ་དཔོན་གྱི་ལས་ཀྱི་ཆོ་ག་
དང་། སློབ་མ་གཞུག་ཅིང་དབང་བསྐུར་བ། དངོས་གྲུབ་ཀྱི་ཡེ་ཤེས་དབང་
དུ་བྱ་བ་བཞི་བཞི་ལ་སོགས་པ་བཅུ་དྲུག་དང་། ཕྱག་རྒྱའི་ཡེ་ཤེས་ཕྱག་
རྒྱ་ཆེན་པོ་དང་དམ་ཚིག་དང་ཆོས་དང་ལས་ཀྱི་ཕྱག་རྒྱ་རྣམས་གསུངས་པས་
འགྲོ་འདུལ་རྩ་བའི་དཀྱིལ་འཁོར་བཤད་དོ། །དེ་ནས་གཟུངས་དཀྱིལ་སྤྲུལ་
པའི་ཕྱིར་རྣམ་སྣང་ཏིང་ངེ་འཛིན་ལ་ཞུགས་ནས་རྣམ་སྣང་དང་སྤྱན་རས་་་་་
གཟིགས་ལ་སོགས་པ་བཞིས་རང་རང་གི་རིག་པ་གསུངས་ནས་དཀྱིལ་འཁོར་
སྤྲུལ་ལོ། །དེ་ནས་སྤྱན་རས་གཟིགས་ཀྱིས་སློབ་དཔོན་གྱི་ལས་ཀྱི་ཆོ་ག་དང་།
སློབ་མ་གཞུག་པ་ལ་སོགས་པ་དང་། ནོར་དང་དགའ་བ་དང་། མངོན་
སྤྱོད་དང་། གསང་བའི་ཕྱག་རྒྱ་ཡེ་ཤེས་རེ་རེ་ལ་བཞི་བཞི་སྟེ་ཉི་ཤུ་དངོས་
གྲུབ་ཀྱི་ཡེ་ཤེས་དང་། དེ་ནས་ཕྱག་ཆེན་དང་། དམ་ཚིག་དང་། ཆོས་
དང་། ལས་ཀྱི་ཕྱག་རྒྱ་སྟེ། ཕྱག་རྒྱའི་ཡེ་ཤེས་ལ་བསླབ་པ་རྣམས་ཀྱིས་
གཟུངས་དཀྱིལ་གསུངས་སོ། །དེ་ནས་ཆོས་དཀྱིལ་སྤྲུལ་པའི་ཕྱིར་རྣམ་སྣང་
ཏིང་ངེ་འཛིན་ལ་ཞུགས་ཏེ། དེ་དང་ཕྱག་རྡོར་སོགས་བཞིས་རིག་པ་
གསུངས་པས། སྤྱན་རས་གཟིགས་ཀྱི་ཐུགས་ཀའི་རྡོ་རྗེ་པད་མ་ལས་ཆོས་
དཀྱིལ་སྤྲུལ་ནས་དེ་བཞིན་གཤེགས་པ་རྣམས་ལ་ཕུལ་ལོ། །དེ་ནས་སྤྱན་རས་
310



གཟིགས་ཀྱིས་སློབ་དཔོན་གྱི་ལས་དང་། སློབ་མ་འཇུག་པའི་ཆོ་ག་དང་།
མཁའ་སྤྱོད་དང་། མི་སྣང་བ་དང༌། གཟུགས་སྣ་ཚོགས་དང༌། དབང་དུ་བྱ་
བ་བཞི་བཞི་སྟེ་བཅུ་དྲུག་གིས་དངོས་གྲུབ་ཀྱི་ཡེ་ཤེས་དང༌། ཕྱག་ཆེན་དང༌།
དམ་ཚིག་དང༌། ཆོས་དང་། ལས་ཀྱི་ཕྱག་རྒྱས་ཕྱག་རྒྱའི་ཡེ་ཤེས་བཤད་པས་
ཆོས་དཀྱིལ་གསུངས་སོ། །དེ་ནས་ལས་དཀྱིལ་སྤྲུལ་པའི་ཕྱིར་རྣམ་སྣང་ཏིང་
ངེ་འཛིན་ལ་ཞུགས་ནས། དེ་དང་ཕྱག་རྡོར་སོགས་བཞིས་རིག་པ་གསུངས་
པས། སྤྱན་རས་གཟིགས་ཀྱི་ཐུགས་ཀའི་རྡོ་རྗེ་པདྨ་ལ་ལས་དཀྱིལ་སྤྲུལ་ནས་
ཕུལ་ལོ། །དེ་ནས་སྤྱན་རས་གཟིགས་ཀྱིས་སློབ་དཔོན་གྱི་ལས་ཀྱི་ཆོ་ག་དང༌།
སློབ་མ་གཞུག་པ་ལ་སོགས་པ་དང་། སྡིག་བཤགས་དང་། སྒྲིབ་པ་ཟད་པ་
དང་། མཆོད་པ་དང་། དངོས་གྲུབ་དང་། གསང་བའི་ཡེ་ཤེས་ཏེ་ཡེ་ཤེས་
བཞི་བཞི་སྟེ་ཉི་ཤུ་དངོས་གྲུབ་ཀྱི་ཡེ་ཤེས་དང་། ཕྱག་ཆེན་སོགས་བཞིས་
ཕྱག་རྒྱའི་ཡེ་ཤེས་གསུངས་པས་ལས་དཀྱིལ་གསུངས་སོ། །དེ་ལྟར་རྒྱས་པ་
ལ་དགའ་བའི་སེམས་ཅན་རྗེས་སུ་གཟུང་བའི་ཕྱིར་དཀྱིལ་འཁོར་བཞི་བཞི་
བསྟན་ནས། བར་མ་ལ་དགའ་བའི་དོན་དུ་རྣམ་སྣང་ཏིང་ངེ་འཛིན་ལ་
སྙོམས་པར་ཞུགས་ནས། དེ་དང་ཕྱག་རྡོར་སོགས་བཞིས་རིག་པ་གསུངས་པ།
སྤྱན་རས་གཟིགས་ཀྱི་ཐུགས་ཀའི་རྡོ་རྗེ་པདྨ་ལས་རྣམ་སྣང་དང་། འགྲོ་
འདུལ་དང་། གཙུག་ཕུད་སངས་རྒྱས་དང་། པདྨའི་ཏིང་ངེ་འཛིན་དང་།
པདྨ་ངེས་པའི་དབང་ཕྱུག་རྣམས་ཀྱིས་ཕྱག་རྒྱ་བཞི་པའི་དཀྱིལ་འཁོར་ལྔ་་་་
སྤྲུལ་ནས་ཕུལ་ལ། དེ་ནས་སྤྱན་རས་གཟིགས་ཀྱིས་སློབ་དཔོན་གྱི་ལས་དང་།
སློབ་མ་གཞུག་པའི་ཆོ་ག་དང་། དངོས་གྲུབ་ཀྱི་ཡེ་ཤེས་བཞི་དང་། ཕྱག་རྒྱ་
གསང་བའི་ཡེ་ཤེས་དང་། ཕྱག་ཆེན་ལ་སོགས་པ་བཤད་པས་ཕྱག་རྒྱ་བཞི་
311



པའི་དཀྱིལ་འཁོར་གསུངས་སོ། །དེ་ནས་མདོར་བསྡུས་པ་ལ་དགའ་བ་རྗེས་
སུ་གཟུང་བའི་ཕྱིར་སྤྱན་རས་གཟིགས་ཀྱིས། འགྲོ་འདུལ་གྱི་སྙིང་པོ་བཤད་
པས་འགྲོ་འདུལ་ཕྱག་རྒྱ་གཅིག་པའི་དཀྱིལ་འཁོར་སྤྲུལ་ཏེ། སློབ་དཔོན་གྱི་
ལས་དང་། སློབ་མ་གཞུག་པའི་ཆོ་ག་དང་། དངོས་གྲུབ་ཀྱི་ཡེ་ཤེས་གཅིག་
དང༌། གསང་བའི་ཡེ་ཤེས་དང་། ཕྱག་རྒྱ་བཅིང་བ་དང་། དངོས་གྲུབ་དང་།
རས་རིས་དང་། ཕྱག་རྒྱ་གཞན་གྱི་ཆོ་ག་རྣམས་གསུངས་སོ། །དེ་ནས་དེ་
བཞིན་གཤེགས་པ་ཐམས་ཅད་གཅིག་ཏུ་འདུས་ནས་སྤྱན་རས་གཟིགས་ལ།
ལེགས་སོ་རྡོ་རྗེ་སེམས་དཔའ་ཁྱོད། །ཅེས་སོགས་ཀྱིས་ལེགས་སོ་ཞེས་བྱ་བ་
བྱིན་ཏེ་བཀར་བསྒྲུབས་པའོ། །དུམ་བུ་གསུམ་པའི་སྤྲུལ་བཤད་དོ། །དེ་
ནས་ཡང་དེ་བཞིན་གཤེགས་པ་ཐམས་ཅད་གཅིག་ཏུ་འདུས་ནས་རྡོ་རྗེ་འཆང་
ཉིད་ནམ་མཁའི་སྙིང་པོ་གཟུགས་འཛིན་པ་ལ། ནམ་མཁའི་སྙིང་པོ་སེམས་
ཅན་དོན། །སེམས་དཔའ་ཆེན་པོ་གཟི་ཆེན་པོ། །རིན་ཆེན་ཆེ་བའི་རིན་ཆེན་
མཆོག །རྡོ་རྗེ་རིན་ཆེན་ཁྱེད་ལ་ཕྱག་འཚལ་ལོ། །ཞེས་སོགས་མཚན་བརྒྱ་རྩ་
བརྒྱད་པས་བསྟོད་ནས། རིན་ཆེན་ཁྱོད་ལ་གསོལ་བ་ནི། །ནོར་འདུས་པ་ནི་
བཤད་པར་མཛོད། །སངས་རྒྱས་ཀུན་གྱི་དབང་བསྐུར་མཆོག །རང་གི་
རིགས་ནི་བསྐྱེད་པར་མཛོད། །ཅེས་གསོལ་བ་བཏབ་པས། ནམ་མཁའི་སྙིང་
པོས་རང་གི་སྙིང་པོས་དེ་ བཞིན་ གཤེགས་པ་རྣམས་ལ་དབང་བསྐུར་བས།
རྣམ་སྣང་དང་ཕྱག་རྡོར་ སོགས་བཞིས་རིན་པོ་ཆེའི་དཀྱིལ་འཁོར་བསྐྱེད་
པའི་རྒྱུར་གྱུར་པའི་རིག་པ་གསུངས་པ་དང་། ནམ་མཁའི་སྙིང་པོས་དབང་
བསྐུར་བ་རིན་པོ་ཆེའི་ཏིང་ངེ་འཛིན་ལ་ཞུགས་པ་དང་། དེ་བཞིན་གཤེགས་
པ་ཐམས་ཅད་ཀྱི་ཐུགས་ཀ་ནས་རྡོ་རྗེ་རིན་པོ་ཆེ་ལྟ་བུའི་འོད་ཟེར་བྱུང་ནས་
312



ཞིང་ཐམས་ཅད་སྣང་བར་བྱས་ཏེ། སེམས་ཅན་ཐམས་ཅད་ལ་དབང་བསྐུར་
ནས་ནམ་སྙིང་གི་ཐུགས་ཀར་ཞུགས་ཏེ། དེའི་ཐུགས་ཀའི་ཟླ་བ་རྡོ་རྗེ་ལས་
རིན་པོ་ཆེའི་རིགས་ཀྱི་དཀྱིལ་འཁོར་གྱི་ལྷ་སྤྲུལ་ཞིང་ཐམས་ཅད་དུ་ནོར་གྱི་་་༌་
ཆར་འབེབས་པ་ལ་སོགས་པས་དོན་བྱས་ནས། སླར་འདུས་ནས་དཀྱིལ་
འཁོར་ལ་འཁོད་དེ། ཨེ་མའོ་སངས་རྒྱས་ཐམས་ཅད་ཀྱིས། །ཞེས་སོགས་ཀྱིས་
ཆེད་དུ་བརྗོད་དོ། །དེ་ནས་ནམ་སྙིང་གིས་སློབ་དཔོན་གྱི་ལས་ཀྱི་ཆོ་ག་དང་།
སློབ་མ་གཞུག་པའི་ཆོ་ག་དང་། གཏེར་དང་འབྲེལ་བའི་དངོས་གྲུབ་ཀྱི་ཡེ་
ཤེས་ཉི་ཤུ་དང་། ཕྱག་ཆེན་དང༌། དམ་ཚིག་དང་། ཆོས་དང༌། ལས་ཀྱི་ཕྱག་
རྒྱ་རྣམས་བཤད་པས་དོན་གྲུབ་རྩ་བའི་དཀྱིལ་འཁོར་གསུངས་སོ། །དེ་ནས་
གཟུངས་དཀྱིལ་སྤྲུལ་པའི་ཕྱིར་རྣམ་སྣང་ཏིང་ངེ་འཛིན་ལ་ཞུགས་ཏེ། དེ་
དང་ཕྱག་རྡོར་སོགས་བཞིས་རིག་པ་གསུངས་པས། ནམ་སྙིང་གི་ཐུགས་ཀའི་
རྡོ་རྗེ་རིན་ཆེན་ལས་གཟུངས་དཀྱིལ་སྤྲུལ་ཏེ་ཕུལ་ལོ། །དེ་ནས་ནམ་སྙིང་གིས་
སློབ་དཔོན་གྱི་ལས་དང་། སློབ་མ་གཞུག་པའི་ཆོ་ག་དང་། དངོས་གྲུབ་ཀྱི་ཡེ་
ཤེས་ཉི་ཤུ་དང་། ཕྱག་ཆེན་སོགས་བཞི་བཤད་པས་གཟུངས་དཀྱིལ་གསུངས་
སོ། །དེ་ནས་ཆོས་དཀྱིལ་སྤྲུལ་པའི་ཕྱིར་རྣམ་སྣང་ཏིང་ངེ་འཛིན་ལ་ཞུགས་ཏེ།
དེ་དང་སེམས་དཔའ་བཞིས་སྙིང་པོ་གསུངས་པས། ནམ་སྙིང་གི་ཐུགས་ཀའི་
རྡོ་རྗེ་རིན་ཆེན་ལས་ཆོས་དཀྱིལ་སྤྲུལ་ལོ། །དེ་ནས་ནམ་སྙིང་གིས་སློབ་དཔོན་
གྱི་ལས་དང༌། སློབ་མ་གཞུག་པ་དང་། དངོས་གྲུབ་ཉི་ཤུ་དང་། ཕྱག་རྒྱ་བཞི་
རྣམས་ཀྱིས་ཆོས་དཀྱིལ་གསུངས་སོ། །དེ་ནས་ལས་དཀྱིལ་སྤྲུལ་པའི་ཕྱིར།
རྣམ་སྣང་ཏིང་ངེ་འཛིན་ལ་ཞུགས་ནས། དེ་དང་སེམས་དཔའ་བཞིས་རིག་
པ་གསུངས་པས། ནམ་སྙིང་གི་ཐུགས་ཀའི་རྡོ་རྗེ་རིན་ཆེན་ལས། ལས་
313



-
-
དཀྱིལ་སྤྲུལ་ཏེ་ཕུལ་ནས་སློབ་དཔོན་གྱི་ལས་དང་། སློབ་མ་གཞུག་པའི་ཆོ་
ག་དང་། ལས་ཀྱི་ཡེ་ཤེས་བཞི་གསང་བའི་ཕྱག་རྒྱའི་ཡེ་ཤེས་དང་བཅས་པ་
རྣམས་དང་། ཕྱག་རྒྱ་བཞི་བཤད་པས་ལས་དཀྱིལ་གསུངས་སོ། །དེ་ནས་
བར་མ་ལ་དགའ་བའི་དོན་དུ་ཕྱག་རྒྱ་བཞི་པའི་དཀྱིལ་འཁོར་སྤྲུལ་པའི་ཕྱིར།
རྣམ་སྣང་ཏིང་ངེ་འཛིན་ལ་ཞུགས་ཏེ་དེ་དང་སེམས་དཔའ་བཞིས་སྔགས་་་་
གསུངས་པས། ནམ་སྙིང་གི་ཐུགས་ཀའི་རྡོ་རྗེ་རིན་ཆེན་ལས་རྣམ་སྣང་དང་།
དོན་གྲུབ་དང་། རིན་ཆེན་ལྟ་བ་དང་། རིན་ཆེན་པདྨ་དང་། རིན་ཆེན་ཆར་
འབེབས་རྣམས་ཀྱིས་ཕྱག་རྒྱ་བཞི་པའི་དཀྱིལ་འཁོར་ལྔ་སྤྲུལ་ནས་ཕུལ་ལོ། །
དེ་ནས་ནམ་སྙིང་གིས་སློབ་དཔོན་གྱི་ལས་དང་། སློབ་མ་གཞུག་པ་དང་།
དངོས་གྲུབ་ཀྱི་ཡེ་ཤེས་དང་། གསང་བའི་ཕྱག་རྒྱ་ཡེ་ཤེས་རེ་རེ་དང་། ཕྱག་
རྒྱུ་བཞི་དང་། དཀྱིལ་འཁོར་ཆེན་པོ་བཞི་གའི་དངོས་གྲུབ་འགྲུབ་པར་
བསྟན་པ་རྣམས་ཀྱིས་ཕྱག་རྒྱ་བཞི་པའི་དཀྱིལ་འཁོར་གསུངས་སོ། །དེ་ནས་
མདོར་བསྡུས་པ་ལ་དགའ་བའི་དོན་དུ་ནམ་སྙིང་གིས་རང་གི་སྙིང་པོས་དོན་
གྲུབ་ཕྱག་རྒྱ་གཅིག་པའི་དཀྱིལ་འཁོར་སྤྲུལ་ནས། སློབ་དཔོན་གྱི་ལས་དང་།
སློབ་མ་གཞུག་པའི་ཆོ་ག་དང་། དངོས་གྲུབ་ཀྱི་ཡེ་ཤེས་དང་། ཕྱག་རྒྱའི་ཡེ་
ཤེས་དང་། རས་རིས་ཀྱི་ཆོ་ག་རྣམས་བཤད་པས་ཕྱག་རྒྱ་གཅིག་པའི་དཀྱིལ་
འཁོར་གསུངས་སོ། །དེ་ནས་དེ་བཞིན་གཤེགས་པ་ཐམས་ཅད་གཅིག་ཏུ་
འདུས་ནས་ནམ་སྙིང་ལ། ལེགས་སོ་རྡོ་རྗེ་སེམས་དཔའ་ཁྱོད། །ཅེས་སོགས་
ཀྱིས་ལེགས་སོ་བྱིན་ཏེ་བཀར་བསྒྲུབས་སོ། །དུམ་བུ་བཞི་པའི་སྤྲུལ་བཤད་
དོ། །དེ་ལྟར་འཇིག་རྟེན་ལས་འདས་མ་འདས་ཀྱི་ཆོས་ཐམས་ཅད་ཀྱི་དེ་
ཁོ་ན་ཉིད་ཀྱི་རང་བཞིན་སེམས་ཅན་ཐམས་ཅད་ཀྱི་ཐུན་མོང་དུ་གྱུར་པ་རྩ་
314



.
：.་
བའི་རྒྱུད་བསྟན་ནས་འཇིག་རྟེན་ལས་འདས་པའི་དངོས་གྲུབ་སྒྲུབ་པ་གོང་
མའི་ཡང་གོང་མའི་སེམས་ཅན་རྗེས་སུ་གཟུང་བའི་དོན་དུ་རྒྱུད་ཕྱི་མ་ནི། རྩ་
བའི་རྒྱུད་ཀྱི་དཀྱིལ་འཁོར་ཆེན་པོ་རྣམས་ལས་གསུངས་པའི་ཕྱག་རྒྱ་བཞི་་་་་
པའི་སྒོམ་པ་བསྟན་པའི་ཕྱིར་ཕྱག་ན་རྡོ་རྗེས་རིགས་ཐམས་ཅད་ཀྱི་དེ་ཁོ་ན་
ཉིད་ཀྱི་ཆོ་ག་རྒྱས་པ་དང་། དེ་ལ་དམ་ཚིག་ལ་གནས་དགོས་པས་དམ་ཚིག་
གི་དངོས་གྲུབ་དང་། དེ་དག་ལ་མངོན་ཞེན་སྤངས་ནས་གཟུགས་བརྙན་
ཙམ་དུ་བསྒོམ་དགོས་པས་ཆོས་ཀྱི་དངོས་གྲུབ་དང་། དེ་ལ་ལས་དཀྱིལ་ནས་
གསུངས་པའི་རིག་མ་བཅུ་དྲུག་གིས་མཆོད་དགོས་པས་ལས་ཀྱི་དངོས་གྲུབ་
དང༌། དེ་ལ་རིགས་ཐམས་ཅད་ཀྱི་ཕྱག་རྒྱ་བཞིའི་སྒྲུབ་པ་ཁྱད་པར་གྱིས་
འགྲུབ་པར་འགྱུར་བར་བསྟན་པའི་ཕྱིར་ཆོས་ཉིད་ཀྱི་ཕྱག་རྒྱའི་ཡེ་ཤེས་དང་།
ཕྱག་རྒྱ་སྒྲུབ་ན་ངེས་པ་བསྐྱེད་ནས་འཇུག་པར་བྱ་བའི་ཕྱིར་ཡེ་ཤེས་ཀྱི་
དངོས་གྲུབ་དང་། མཚན་མ་ཐོབ་ནས་གྲུབ་པར་སྟོན་པ་དངོས་གྲུབ་ཀྱི་ཡེ་
ཤེས་ཀྱི་ཕྱག་རྒྱ་དང་། མཚན་མ་ཐོབ་ནས་མངོན་ཤེས་སྒྲུབ་པ་མངོན་ཤེས་ཀྱི་
ཡེ་ཤེས་ཀྱི་ཆོ་ག་དང༌། མནའ་དོར་བའི་བརྟུལ་ཞུགས་ཀྱིས་འགྲུབ་པར་སྟོན་
པ་བདེན་པའི་དངོས་གྲུབ་ཀྱི་དང་། ཕྱག་རྒྱ་འཆིང་ཚུལ་སྟོན་པ་དམ་ཚིག་
དང་དེ་ཁོ་ན་ཉིད་ཀྱི་དངོས་གྲུབ་ཀྱི་དང་། རས་རིས་ལ་བརྟེན་ནས་ཟུང་
འཇུག་སྒོམ་པ་དངོས་གྲུབ་ཀྱི་ཕྱག་རྒྱའི་དང་། ཕྱག་རྒྱ་བཞི་པའི་སྙིང་པོས་
སྒྲུབ་པ་དངོས་གྲུབ་ཐམས་ཅད་འགྲུབ་པའི་དང་། དང་པོར་བྱིན་རླབས་
དང་དབང་བསྐུར་དང་མཆོད་པ་བྱས་ནས་ཏིང་ངེ་འཛིན་གྱི་བཟླས་བརྗོད་
དང་སྒོམ་པ་སྟོན་པ། བྱིན་རླབས་དང་དབང་བསྐུར་ཏིང་ངེ་འཛིན་མཆོད་
པའི་དང་། མངོན་ཤེས་མ་གྲུབ་ན་སྒྲུབ་ཐབས་སྟོན་པ་མངོན་ཤེས་ཀྱི་ཡེ་ཤེས་
315



，
ཀྱི་དང་། སྔོན་དུ་བསྙེན་པའི་དུས་ན་བྱང་ཆུབ་ཀྱི་ཡེ་ཤེས་ཀྱི་ཕྱག་རྒྱ་བཞི་
སྒྲུབ་པ་བྱང་ཆུབ་ཆེན་པོའི་ཡེ་ཤེས་ཀྱི་དང་། མངོན་ཤེས་སྐྱེས་ནས་དེ་བཞིན་
གཤེགས་པ་རྣམས་མཉེས་པ་དང་དབང་དུ་བྱས་ནས་སྒྲུབ་པ་མཉེས་པར་བྱ་
བ་དང་། དབང་དུ་བྱ་བའི་དང་། ལན་བདུན་དུ་བསྒྲུབས་ཀྱང་མ་གྲུབ་
ན་ལྷ་ལ་མངོན་སྤྱོད་བྱ་བ་གསད་པའི་དངོས་གྲུབ་ཀྱི་དང་། བསྙེན་པ་ལ་
སོགས་པའི་དུས་སུ་རང་གཞན་བསྲུང་བའི་དངོས་གྲུབ་ཀྱི་ཆོ་ག་རྒྱས་པའི་རྒྱུད་
རྣམས་གསུངས་ནས། དེ་བཞིན་གཤེགས་པ་ཐམས་ཅད་ལ་རྒྱུད་དེ་ཕུལ་བས་
མཉེས་ཏེ། བྱིན་གྱིས་བརླབས་ཤིང་སྔར་བཞིན་ལེགས་སོ་བྱིན་ནས་བཀའ་
བསྒྲུབས་སོ། །རྟོག་པ་ཐམས་ཅད་ཀྱི་ཐབས་ཀྱི་ཆོ་ག་རྒྱས་པའི་རྒྱུད་ཅེས་བྱ་
བའི་དཀྱིལ་འཁོར་དང་འབྲེལ་བའི་དངོས་གྲུབ་སྒྲུབ་པའི་ཆོ་གའོ། །དེ་ནས་
ཕྱག་རྡོར་གྱིས་རང་རང་གི་དཀྱིལ་འཁོར་ཆེན་པོ་ལས་གསུངས་པའི་ལྷའི་་་་
རྣལ་འབྱོར་བསྐྱེད་ལ། དེ་ནས་གཟུངས་དཀྱིལ་ནས་གསུངས་པའི་ཕྱག་རྒྱ་
བཅིང་བ་སོགས་བྱའོ་ཞེས་སྟོན་པ་གསང་བའི་དངོས་གྲུབ་ཀྱི་དང་། མཚན་
མ་དང་མངོན་ཞེན་ཐོབ་ནས་སྒྲུབ་པའི་དཀྱིལ་འཁོར་བྲིས་ཏེ་གཟུངས་སྒྲུབ་
པ་སྟོན་པ་དཀྱིལ་འཁོར་དག་པའི་དངོས་གྲུབ་གསང་བ་སྟེ། འདིར་གཙོ་བོ་
འཕོ་བའི་དབྱེ་བས་དཀྱིལ་འཁོར་བརྒྱ་དྲུག་ཅུ་རྩ་དགུ་བསྟན་ནོ། །དང་པོས་
མ་གྲུབ་ན་གཉིས་པ་དེ་ཁོ་ན་ཉིད་ཀྱིས་བསྐུལ་ནས་སྒྲུབ་པ་ཕྱག་རྒྱ་གསང་་་་་་
བའི་དངོས་གྲུབ་ཀྱི་དང་། བཙུན་མོ་ཕྱག་མཚན་གྱི་ཚུལ་དུ་སྦས་ནས་སྒྲུབ་པ་
དམ་ཚིག་གསང་བའི་དངོས་གྲུབ་ཀྱི་དང་། གཟུངས་མ་དང་སྦྱར་བ་ལས་
བྱུང་བའི་བདེ་བ་མཆོད་པ་གསང་བའི་དངོས་གྲུབ་ཀྱི་དང་། གསང་བའི་
ལྷ་མོ་བཞིས་མཆོད་པ་གསང་བའི་མཆོད་པ་དང༌། སེམས་ཡོངས་སུ་སྦྱང་
316



བའི་ལས་དང་གཟུངས་ཀྱི་ཡེ་ཤེས་སྟོན་པ་རིགས་ཐམས་ཅད་བསྐྱེད་པ་་་
གསང་བའི་དང་། ཕྱག་རྒྱ་མངོན་པར་བརྗོད་པའི་དངོས་གྲུབ་གསང་བའི་
རྒྱུད་རྣམས་གསུངས་ནས་བྱིན་གྱིས་བརླབ་པར་གསོལ་བ་བཏབ་པས།
སངས་རྒྱས་ཐམས་ཅད་འདུས་ཏེ་སྔར་བཞིན་དུ་ལེགས་སོ་བྱིན་ནས་བཀར་
བསྒྲུབས་སོ། །གཟུངས་དཀྱིལ་དང་འབྲེལ་བའི་དངོས་གྲུབ་སྒྲུབ་པ་བརྟག་
པ་གསང་བའི་ཆོ་ག་རྒྱས་པའི་རྒྱུད་དོ། །དེ་ནས་ཕྱག་རྡོར་གྱིས་རང་རང་
གི་དཀྱིལ་འཁོར་ཆེན་པོ་ནས་གསུངས་པའི་ལྷའི་རྣལ་འབྱོར་བྱས་ལ་ཕྱིས་་་་་
ཆོས་དཀྱིལ་ནས་གསུངས་པའི་ཕྱག་རྒྱ་བཞི་བཅིང་ཞིང་རྒྱུད་ཕྱི་མའི་དོན་ལ་
འཇུག་གོ་ཞེས་སྟོན་པ། ཆོས་དམ་པ་དང་། དམ་ཚིག་དང་། ཡེ་ཤེས་དང༌།
ཏིང་ངེ་འཛིན་གྱི་ལས་ཀྱི་དངོས་གྲུབ་ཀྱི་དང་། མཚན་མ་ཐོབ་ནས་མངོན་
ཤེས་ལྔ་སྒྲུབ་པ་ཕྲ་མོའི་དངོས་གྲུབ་ཀྱི་དང་། མཚན་མ་ཐོབ་ནས་མངོན་ཤེས་
སྒྲུབ་པ་སྤྱན་གྱི་ཡེ་ཤེས་ཀྱི་དངོས་གྲུབ་ཀྱི་ཆོ་ག་རྒྱས་པའི་རྒྱུད་ཀྱི་ཆོས་དཀྱིལ་
དང་འབྲེལ་བའི་དངོས་གྲུབ་སྒྲུབ་པའི་རྒྱུད་ཕྱི་མའོ། །དེ་ནས་ཕྱག་རྡོར་གྱིས་
རང་རང་གི་རིགས་ཀྱི་དཀྱིལ་འཁོར་ཆེན་པོ་ལས་གསུངས་པའི་ལྷའི་རྣལ་་་་་
འབྱོར་བྱས་ནས། ལས་དཀྱིལ་གྱི་ཕྱག་རྒྱ་བཅིང་ཞིང་རྒྱུད་ཕྱི་མའི་སྒྲུབ་པ་ལ་
འཇུག་པ་སྟོན་ལ། ལས་ཀྱི་དམ་པའི་དངོས་གྲུབ་དང་། དམ་ཚིག་གསང་
བའི་དངོས་གྲུབ་དང་། ལས་ཀྱི་ཆོས་དང་། ལས་ཀྱི་དགོས་པའི་དངོས་གྲུབ་
ཀྱི་དང་། རིགས་ཐམས་ཅད་བྱིན་གྱིས་རློབ་པ་ཕྱག་རྒྱ་སྒོམ་པའི་དངོས་གྲུབ་
ཀྱི་རྒྱུད་རྣམས་གསུངས་ནས། དེ་བཞིན་གཤེགས་པ་ཐམས་ཅད་འདུས་ཏེ་
སྔར་བཞིན་ལེགས་སོ་བྱིན་ནས་བཀར་བསྒྲུབས་སོ། །རྒྱུད་ཕྱི་མའོ། །དེ་
ནས་སྒོམ་པ་འཇིགས་ཤིང་བྱ་བ་ལ་མངོན་པར་ཞེན་པའི་སེམས་ཅན་རྗེས་སུ་
317



གཟུང་བའི་ཕྱིར། ཕྱག་རྡོར་གྱིས། ལྟ་བ་ངན་ཞིང་ཆགས་བྲལ་ལ། །ཞེས་
སོགས་ཀྱིས་བཤད་པར་དམ་བཅས་ནས། དུས་དང་། བཟླས་གྲོངས་དང་།
རས་རིས་དང་། ཕྱི་མཆོད་ལྔ་དང་། ཕྱག་རྒྱའི་མཆོད་པ་དང་། སྐྱིལ་ཀྲུང་ལ་
སོགས་པའི་ངེས་པ་སྟོན་པ་ལ་ཡོ་བྱད་དང་ཆོ་ག་རྒྱས་པ་དང་། སྔགས་
བཟླས་པའི་ཚུལ་སྟོན་པ་ཐུན་མོང་གི་སྒྲུབ་པའི་ཡོ་བྱད་དང་ཆོ་ག་རྒྱས་པ་་་་་
དང་། རྡོ་རྗེ་བཟླས་པའི་ཆོ་ག་སྟོན་པ་ཐུན་མོང་དུ་བཟླས་པའི་དང་། བཟླས་
བརྗོད་ཀྱི་འབྲས་བུ་དངོས་གྲུབ་སྒྲུབ་ཚུལ་ཐུན་མོང་གི་དངོས་གྲུབ་ཀྱི་དང་།
དངོས་གྲུབ་སྒྲུབ་པའི་ཐབས་སྤྱིའི་ཐབས་ཀྱི་དངོས་གྲུབ་ཀྱི་དང༌། དེ་ལ་
བསོད་ནམས་དགོས་པས་བསོད་ནམས་ཀྱི་དངོས་གྲུབ་ཀྱི་དང༌། དེ་ལ་ཤེས་
རབ་དགོས་པས་ཤེས་རབ་ཀྱི་དངོས་གྲུབ་ཀྱི་དང་། དེ་ལ་ཚོགས་དགོས་པས་
ཚོགས་ཀྱི་དངོས་གྲུབ་ཀྱི་དང་། དེ་ལ་མཚན་མ་འབྱུང་བའི་ཡེ་ཤེས་དགོས་
པས་མཚན་མ་འབྱུང་བའི་ཡེ་ཤེས་ཀྱི་དང་། དེ་ལ་བརྟག་པ་འབྱུང་བའི་ཡེ་
ཤེས་དགོས་པས་བརྟག་པ་འབྱུང་བའི་ཡེ་ཤེས་ཀྱི་དང་། དེ་ལ་སྙིང་པོ་དང་
ཕྱག་རྒྱ་སྔགས་དང་རིག་པ་དགོས་པས་སྙིང་པོ་ལ་སོགས་པ་འབྱུང་བའི་ཡེ་་་
ཤེས་ཀྱི་དང་། དེ་ལ་སྐལ་བ་ལྡན་མི་ལྡན་བརྟགས་ནས་འཇུག་དགོས་པས་ཡེ་
ཤེས་སྐྱེ་བའི་དང་། ཐུན་མོང་དང་ཁྱད་པར་གྱི་སྐུ་གསུང་ཐུགས་རྡོ་རྗེའི་ཕྱག་
རྒྱ་སྒྲུབ་པ་ཉམས་སུ་བླང་བ་སྐུ་གསུང་ཐུགས་རྡོ་རྗེའི་ཕྱག་རྒྱ་སྒྲུབ་པའི་རྒྱུད་
ཀྱི་ཆོ་ག་རྒྱས་པ་རྣམས་གསུངས་ནས། དེ་བཞིན་གཤེགས་པ་ཐམས་ཅད་ལ་
མཁྱེན་པར་གསོལ་པས། དེ་བཞིན་གཤེགས་པ་འདུས་ཏེ་སྔར་བཞིན་ལེགས་
སོ་བྱིན་ནས་བཀར་བསྒྲུབས་སོ། །རྒྱུད་ཕྱི་མའི་ཕྱི་མའི་བཤད་པའོ། །དེ་ནས་
ཕྱག་རྡོར་སྟན་ལས་ལངས་ཏེ་བཅོམ་ལྡན་འདས། རྡོ་རྗེ་དབྱིངས་ཀྱི་སེམས་
318



དཔའ་ཆེ། །སེམས་ཅན་དོན་མཆོག་བདག་ཉིད་དེ། །ཤཱཀྱའི་རྒྱལ་པོ་ཡེ་ཤེས་
ཆེ། །རྡོ་རྗེའི་བདག་ཉིད་ཁྱོད་ཕྱག་འཚལ། །ཞེས་སོགས་མཚན་བརྒྱ་རྩ་
བརྒྱད་ཀྱིས་བསྟོད་ནས་ཆོས་འཁོར་བསྐོར་བར་གསོལ་བ་བཏབ་པས། རྣམ་
སྣང་གིས་དེ་བཞིན་གཤེགས་པ་ཐམས་ཅད་འདུ་བར་མཛད་དུ་གསོལ་ཞེས་
གསོལ་པ་དང་། དེ་ཐམས་ཅད་འདུས་ནས། མདོར་ན་འཇིག་རྟེན་ཐམས་
ཅད་དུ། །སེམས་ཅན་ཀུན་ལ་ཕན་པ་དང་། །ཇི་ལྟར་འདུས་པ་སྣ་ཚོགས་
པའི། །ཆོས་ཀྱི་འཁོར་ལོ་རབ་ཏུ་བསྐོར། །ཞེས་གསུངས་པས། ཞིང་ཐམས་
ཅད་དུ་ཁྱབ་པའི་ཆོས་འཁོར་བསྐོར་རོ། །དེ་བཞིན་དུ་འཁོར་ལོས་བསྒྱུར་བ་
བཞིས་ཚིགས་བཅད་བཞིས་གསོལ་བ་བཏབ་པས། ཆོས་འཁོར་བསྐོར་ཏེ།
ཞིང་ཐམས་ཅད་ན་གནས་པའི་གདུལ་བྱས་མཐོང་ངོ་། །དེ་ནས་རྡོར་སེམས་
ཀྱིས། མི་ཡི་ནང་དུ་བབས་ནས་ཀྱང་། །དགོས་ཕྱིར་སེམས་ཅན་ཀུན་གྱི་
དོན། །རྡོ་རྗེ་འཁོར་ལོ་མཆོག་བསྐོར་ཞིང་། །མགོན་པོ་རབ་ཏུ་བསྐོར་བར་
མཛོད། །ཅེས་གསོལ་པས། རྣམ་སྣང་གིས་དེ་བཞིན་གཤེགས་པ་ཐམས་ཅད་
ཡང་གཅིག་ཏུ་འདུས་པར་གསོལ་ཞེས་གསོལ་པས། དེ་ཐམས་ཅད་འདུས་
ནས་རྣམ་སྣང་གི་ཐུགས་སུ་ཞུགས་སོ། །དེ་ལྟར་མཁྱེན་ནས་རྣམ་སྣང་གིས་
ཕྱག་རྡོར་ལ། རིགས་ཀྱི་བུ་ཁྱོད་ཀྱང་ངའི་སྐུ་དང་དེ་བཞིན་གཤེགས་པ་
ཐམས་ཅད་དང་རིགས་ཐམས་ཅད་དང་དཀྱིལ་འཁོར་ཐམས་ཅད་དང་། དེ་
བཞིན་གཤེགས་པ་ཐམས་ཅད་ཀྱི་ཐུགས་དང་ངའི་ཐུགས་སུ་ཞུགས་ཤིག དེ་
ནས་ཕྱག་རྡོར་གྱིས། མདོར་ན་སངས་རྒྱས་ཐམས་ཅད་ཀྱི། །སྐུ་གསུང་ཐུགས་
ཀྱི་རྡོ་རྗེ་ནི། །ཞུགས་ནས་སེམས་ཅན་ཐམས་ཅད་ལ། །ཕན་པའི་ཕྱིར་ནི་
བསྒྲུབ་པར་བྱ། །ཞེས་སྨྲས་ནས་ཞིང་ཐམས་ཅད་ཀྱི་དེ་བཞིན་གཤེགས་པ་རེ་
319



རེ་ལས་ཞིང་ཐམས་ཅད་ཀྱི་རྡུལ་དང་མཉམ་པའི་སྐུ་སྤྲོས་ནས་རྣམ་སྣང་གི་་་་
ཐུགས་སུ་ཞུགས་པ་དང་། རྡོར་སེམས་ཀྱང་དེ་ཐམས་ཅད་ཀྱི་ཐུགས་སུ་
ཞུགས་སོ། །དེ་ནས་རྣམ་སྣང་སངས་རྒྱས་ནས་རིང་དུ་མ་ལོན་པ་ཞིག་ན། རི་
རབ་ཀྱི་རྩེ་མོ་ནས་བྱང་ཆུབ་ཀྱི་སྙིང་པོར་གཤེགས་ཞེས་པའི་དོན། ཤཱཀྱ་
བཤེས་གཉེན་གྱིས་རི་རབ་ནས་དཀའ་བ་སྤྱོད་པའི་ལུས་ལ་ཞུགས་པར་་་་་
བཞེད་ཀྱང་། ཀུན་སྙིང་གིས་རི་རབ་ཀྱི་རྩེ་ནས་འོག་མིན་དུ་ལོངས་སྐུ་ལ་
ཐིམ་ནས། དེ་ནས་དགའ་ལྡན་དུ་དམ་པ་ཏོག་དཀར་པོར་སྤྲུལ་ནས་ལྷ་
རྣམས་ལ་ཆོས་བསྟན། དེ་ནས་ཤི་འཕོས་ནས་ཤཱཀྱའི་རིགས་སུ་སྐྱེས་ནས་
ཁབ་ནས་བྱུང་ནས་དཀའ་བ་སྤྱོད་པའི་མཐར་ཐུག་པ་མཛད་དོ། །དེ་ནས་
བྱང་ཆུབ་ཀྱི་ཤིང་དྲུང་དུ་འཇིག་རྟེན་མཐུན་པར་བྱ་བའི་ཕྱིར་ཤིས་པའི་རྩྭའི་
གདན་བླངས་ནས། ཨེ་མའོ་སེམས་ཅན་བསྟན་པ་ནི། །སེམས་ཅན་དོན་དུ་
བདག་དོན་མཆོག །གང་ཕྱིར་འདུལ་དབང་བསྟན་པའི་ཕྱིར། །མུ་སྟེགས་ལྟ་
ལ་གནས་པར་མཛད། །མདོར་ན་མི་འདུལ་འཇིག་རྟེན་པ། །ལྟ་བ་ངན་པས་
ལྡོངས་པ་དང༌། །ཡེ་ཤེས་སྣང་བས་དག་བྱའི་ཕྱིར། །སངས་རྒྱས་བྱང་ཆུབ་
ཐོབ་པར་འགྱུར། །ཞེས་ཆེད་དུ་བརྗོད་པ་དང༌། འདོད་པ་ན་སྤྱོད་པའི་ལྷ་
རྣམས་ཀྱིས། ཀྱེ་དགེ་སྦྱོང་། ཅི་བྱང་ཆུབ་ཀྱི་ཕྱིར་འདི་ལྟ་བུའི་སྡུག་བསྔལ་
གྱིས་དགའ་བ་བསྐྱེད་པར་མཛད་དམ། ཞེས་གསོལ་པ་དང་། སྟོན་པ་རྩྭའི་
སྟེང་དུ་བཞུགས་ནས། ལྷ་རྣམས་ལ་གྲོགས་པོ་དག་ཁོ་བོས་བྱང་ཆུབ་ཐོབ་
པར་སྒྲུབས་ཤིག་བཀའ་སྩལ་པས། ལྷ་རྣམས་ཀྱིས་དེའི་དོན་མ་ཤེས་པས་
བརྒྱ་བྱིན་ལ་སྨྲས། དེས་ཀྱང་དབང་ཕྱུག་ལ་སྨྲས་པས། དེས་གྲོགས་པོ་རྣམས་
སངས་རྒྱས་འཇིག་རྟེན་དང་མཐུན་པར་ཡང་བྱང་ཆུབ་པར་སྟོན་གྱི། མི་
320



ཡིན་པར་འདུ་ཤེས་པར་མ་བྱེད་ཅིག མཆོད་དུ་འདོང་ངོ་ཞེས་སྨྲས་ནས་དེ་
རྣམས་བྱང་ཆུབ་ཤིང་དྲུང་དུ་འོངས་ཏེ་སྟོན་པའི་ཞབས་ལ་ཕྱག་འཚལ་ནས།
བཅོམ་ལྡན་འདས་བདག་ཅག་ལ་ཐུགས་བརྩེ་བར་དགོངས་ཏེ་རང་གི་གདན་
འདི་ལས་བཞེངས་ནས་ལྷ་རྫས་ཀྱི་གདན་འདི་ལ་བཞུགས་ལ་འཚང་རྒྱ་བར་
གསོལ། སྟོན་པས་བཀའ་སྩལ་པ། གྲོགས་པོ་རྣམས་ཁོ་བོས་བྱང་ཆུབ་
སྦྱིན་པར་སྒྲུབས་ཤིག གསོལ་པ། བདག་ཅག་གིས་དེ་སྩོལ་བར་མི་ནུས་སོ། །
ནུས་ན་བདག་ཅག་ཉིད་སངས་རྒྱས་སུ་འགྱུར་རོ་ཞེས་གསོལ་པས། སྟོན་
པས་དོན་དེ་ཉིད་གསལ་བར་བྱ་བའི་ཕྱིར། དེ་ནི་གཟུགས་མིན་གཟུགས་
མིན་མིན། །བདེན་མིན་རྫུན་མིན་གཙང་མ་ཡི། །སངས་རྒྱས་བྱང་ཆུབ་ཡེ་
ཤེས་འདི། །རྟོགས་ན་རྒྱལ་བ་ཉིད་དུ་འགྱུར། །ཞེས་གསུངས་པས། དེ་རྣམས་
ཅུང་ཟད་ཅིག་ཅང་མི་སྨྲ་བར་གྱུར་ཏོ། །དེ་ནས་རྩྭའི་གདན་ལས་བཞེངས་ཏེ།
གྲོགས་པོ་རྣམས་སངས་རྒྱས་ཀྱི་ཡེ་ཤེས་འདི་ལྟ་བུ་རྟོགས་པར་བྱ་བ་སྒྲུབས་་་
ཤིག གསོལ་པ། བདག་གིས་རྔོ་མི་ཐོགས་སོ། །དེ་ནས་གདན་དེ་ཉིད་ལ་
བཞུགས་བཞིན་དུ་མངོན་པར་བྱང་ཆུབ་པ་ལྔ་སྒོམ་པའི་གདམས་ངག ཡིད་
ཀྱིས་རབ་ཏུ་རྟོགས་བྱས་ལ། །བྱང་ཆུབ་སེམས་ནི་བརྟན་པར་བྱོས། །སེམས་
དཔའི་རྡོ་རྗེ་བརྟན་བྱས་ལ། །སངས་རྒྱས་སུ་ནི་བདག་སྒོམས་ཤིག །ཅེས་
བཀའ་སྩལ་པས། ལེགས་སོ་སྨྲས་ནས་སོང་ངོ་། །དེའི་མཚན་མོའི་ཐོ་རངས་
འཇིག་རྟེན་དང་མཐུན་པར་བྱ་བའི་ཕྱིར། བདུད་ཕམ་པར་མཛད་ནས་
སངས་རྒྱས་ཏེ་སེམས་ཅན་ཀུན་ལ་ཕན་པ་མཛད་པའི་རང་གི་ཐུགས་ཀའི་ཟླ་
བ་རྡོ་རྗེ་ལ། རྡོ་རྗེ་སེམས་དཔའ་སེམས་དཔའ་ཆེ། །ཐེག་པ་ཆེན་པོ་བདག་
ཉིད་ཆེ། །སྣང་བ་ཆེ་ཞིང་དག་པ་ཆེ། །གཙོ་ཆེན་ཁྱེད་ལ་ཕྱག་འཚལ་ལོ། །
་་
321



ཞེས་སོགས་མཚན་བརྒྱ་རྩ་བརྒྱད་ཀྱིས་བསྟོད་དོ། །དེ་ནས་དེ་བཞིན་
གཤེགས་པ་ཐམས་ཅད་གཅིག་ཏུ་འདུས་ཏེ། ཕྱག་རྡོར་ལ། རྡོ་རྗེ་ཐེག་པ་བླ་
ན་མེད། །དེ་བཞིན་གཤེགས་པ་ཀུན་གྱི་གསང་། །ཐེག་པ་ཆེན་པོ་མངོན་
འདུས་པའི། །མདོ་འདི་ལེགས་པར་བཤད་པས་ན། །རྡོ་རྗེ་སེམས་དཔའ་
ཁྱོད་ལེགས་སོ། །རྡོ་རྗེ་རིན་ཆེན་ཁྱོད་ལེགས་སོ། །རྡོ་རྗེ་ཆོས་ནི་ཁྱོད་ལེགས་
སོ། །རྡོ་རྗེ་ལས་ནི་ཁྱོད་ལེགས་སོ། །ཞེས་བཀའ་སྩལ་ནས། སངས་རྒྱས་བྱང་
སེམས་རྣམས་དགྱེས་པར་མཛད་དེ་རྩ་བའི་རྒྱུད་ཀྱི་སྤྲུལ་བཤད་དོ། །འདི་ལ་
དཀྱིལ་འཁོར་ཉིས་བརྒྱ་བཅུ་གསུམ་ཡོད་དོ། །
གཉིས་པ་ནི། རྡོ་རྗེ་རྩེ་མོ་ནི་རྒྱུད་ལས་གནས་གསལ་བར་མ་གསུངས་
ཀྱང་། བཤད་རྒྱུད་རྡོ་རྗེ་ཕྲེང་བའི་འགྲེལ་པར་རི་རབ་ཀྱི་སྟེང་དུ་གསུངས་
པར་བཤད། བླ་མ་དག་རྩ་རྒྱུད་དང་མཚུངས་པར་ལྷ་གནས་གསུམ་དུ་
གནས་པར་བཞེད་དོ། །སྟོན་པ་དང་གནས་དང་དུས་དང་འཁོར་རྣམས་རྩ་
རྒྱུད་དང་མཚུངས་སོ། །བླ་མ་དག དེ་ནས་རྒྱལ་པོ་རྡོ་རྗེ་འཆང་། །ཀུན་
མཆོག་སྲིད་པའི་དབང་ཕྱུག་གིས། །འཁོར་ལོ་ཅན་ནི་བརྟགས་བྱས་ནས། །
རྣལ་འབྱོར་ཅན་ནི་མི་གསུང་བཞུགས། །ཞེས་གསུངས་པས། རྩ་བའི་
རྒྱུད་ཡོངས་སུ་རྫོགས་པར་བཤད་པའི་རྗེས་ལ་འཁོར་ལོས་བསྒྱུར་བ་ཅང་མི་
གསུང་བར་བཞུགས་པ་ལ། སངས་རྒྱས་ཐམས་ཅད་འདུས་ནས་བཤད་པར་
གསོལ་བར་བཞེད་དེ་འདིའི་དཔྱད་པ་འོག་ཏུ་བྱའོ། །དེ་ལྟར་ཕྱོགས་བཅུའི་
སངས་རྒྱས་ཀུན་གྱིས། རྣལ་འབྱོར་ཚུལ་ཆེན་སྒྲུབ་བྱེད་ཅིང་། །ཞེས་སོགས་
ཀྱིས་དྲི་བའི་ཚོགས་དང་པོ་རྣལ་འབྱོར་གྱི་རྒྱུད་ཀྱི་མཚན་ཉིད། གཉིས་པས་
ཉམས་སུ་ལེན་ཚུལ། གསུམ་པས་དེ་རྣམས་ནས་བཤད་པའི་དགོངས་པ་ཅན་
322



གྱི་ཚིག་གི་བཤད་པར་གསོལ་བ་བཏབ་བོ། །དེ་ནས་རྡོ་རྗེ་འཆང་ཏིང་ངེ་
འཛིན་ལས་བཞེངས་ནས་སངས་རྒྱས་ཐམས་ཅད་ལ་ཕྱག་བྱས་ཏེ། རྟོག་པ་
ཐམས་ཅད་བསྡུས་པ་བཅུ་བཤད་པར་ཞལ་གྱིས་བཞེས་ནས། སྔོན་བྱུང་
འདས་པའི་དུས་སུ་ནི། །ཞེས་སོགས་ཀྱིས་སེམས་བསྐྱེད། དཀའ་བ་སྤྱད་ཅིང་
ཚོགས་བསགས་ནས་འོག་མིན་དུ་མངོན་བྱང་ལྔས་རྣམ་སྣང་དུ་སངས་རྒྱས།
བྱིན་གྱིས་བརླབས། དབང་བསྐུར། སྐུ་གསུམ་བརྙེས་ཚུལ་གསུངས་ནས།
འདིར་ནི་རྟོག་པ་ཇི་ལྟ་བུ། །ཞེས་སོགས་དྲི་བ་དང་པོའི་ལན་བསྡུས་པ་
གསང་སྟུག་པོའི་ཚོགས་ཀྱི་ལས་ཐམས་ཅད་བསྡུས་པ་སྟེ་སེམས་དཔའ་བཅུ་ .
དྲུག་གིས་བཤད་པ་ཞེས་བྱ་བ་བཤད་པ་དང་པོ་གསུངས་སོ། །ཅི་ཡི་ཕྱིར་ན་
ཕྱག་རྒྱར་བརྗོད། །ཅེས་སོགས་ཀྱི་ལན་དུ། ཕྱག་རྒྱ་དང་། གསང་སྔགས་
དང་། རིག་སྔགས་དང་། གཟུངས་སྔགས་ཀྱི་མཚན་ཉིད་དང་། ཉམས་སུ་
ལེན་ཚུལ་ཕན་ཡོན་དང་བཅས་པ་དང་། དེ་ནས་རིགས་ཐམས་ཅད་བསྡུས་
པའི་དཀྱིལ་འཁོར་གྱི་ཆོ་གའི་སྔོན་དུ་དམ་ཚིག་དང་སྡོམ་པ་དང་ཁྲུས་ལ་་་་་་
སོགས་པ་ནས་བཟླས་པའི་བར་སྔོན་དུ་བསྙེན་པའི་ཆོ་ག་དང་། ས་བརྟག་པ་
དང་། སྦྱང་བ་དང་། གཟུང་བ་དང་བྱིན་གྱིས་བརླབ་པ་དང༌། སྦྱིན་སྲེག་གི་
ཆོ་ག་ཉི་ཤུ་དང་ཁ་ཟས་ལ་སོགས་པའི་ཀུན་སྤྱོད་དང་། ཏིང་ངེ་འཛིན་
གསུམ་སྒོམ་པ་དང་། རྒྱན་གོས་ལ་སོགས་པའི་ཚུལ་དང་། ཐིག་གདབ་
ཅིང་ལྷ་དགོད་པ་ལ་རྐང་པ་བརྒྱད་སྒོ་བ་དགོད་ཚུལ་དང་བཅས་པས་རིགས་
བསྡུས་པའི་དཀྱིལ་འཁོར་ཆེན་པོ་བྲི་བ་དང༌། སྒྲུབ་ཅིང་མཆོད་པ་གྲུབ་པའི་
མཚན་མ་དང་བཅས་པ་དང་། སྡོམ་པ་དམ་ཚིག་དབོག་པ་དང་བཅས་པས་
སློབ་དཔོན་གྱི་ལས་དང་། སློབ་མ་གཞུག་པའི་ལས་ཀྱི་ལེའུ་གཉིས་པ་དང་།
1:
323



ཕྱག་རྒྱ་དང་ཕྱག་རྒྱུའི་ལན་དང་། མཆོད་པའི་ཕྱག་རྒྱ་དང་། རིགས་ཀྱི་ལྷ་
སྒྲུབ་པའི་ཆོ་ག་དང་། རྡོ་རྗེ་ཕྲ་མོ་དང་། གཏེར་ཤེས་པ་དང་། འདོད་པའི་
གཟུགས་ཤེས་པ་དང་། རིག་འཛིན་གྱི་དངོས་གྲུབ་དང་། མཆོག་གི་དངོས་
་ གྲུབ་དང་། ལྟ་སྟངས་བཞི་དང་ཕན་ཡོན་སྟོན་པ་ཡོན་ཏན་གྱི་དབང་དུ་བྱས་
པའི་རྒྱུད་གསུངས་སོ། །དེ་ནས་དྲི་བའི་ཚོགས་གཉིས་པའི་གཤམ་ན། ང་ནི་
རང་བྱུང་ཞེས་སོགས་ནས། དམ་ཚིག་མཆོད་པས་ཇི་ལྟར་མཆོད་པར་བྱ། །
ཞེས་པའི་ལན་བསྟན་པ་དེ་ཁོ་ན་ཉིད་ཀྱི་གསང་བ་དང་། འདོད་ཡོན་ལྔར་
བཅས་མན་ཆད་ཀྱི་ལན་བསྟན་པས་དྲུག་པ་གསང་བའི་ཆེན་པོ་མཆོག་ཏུ་་་
གསང་བ་རྟོག་པ་སྟེ། རྡོ་རྗེ་རྩེ་མོ་ལས་རྒྱུད་ཀྱི་རྒྱལ་པོ་ཆེན་པོའི་དགོངས་པ་
རྣམ་པར་འགྲེལ་པ་རྣམ་པར་བཤད་པ་གསུམ་པ་སྟེ། རིགས་ཐམས་ཅད་
བསྡུས་པའི་རྟོག་པའོ། །དེ་ནས་དུས་གསུམ་གྱི་སངས་རྒྱས་སྲས་དང་
བཅས་པ་ལ་ཕྱག་འཚལ་བ་སྔོན་དུ་བཏང་ནས་དེ་ཉིད་བསྡུས་པའི་དུམ་བུ་་་
བཤད་པར་ཞལ་གྱིས་བཞེས་ནས་མངོན་བྱང་ལྔ་དང་ལྷ་རྣམས་ཐམས་ཅད་
ཀྱི་རིགས་དང་རྣམ་དག་རྒྱས་པར་བསྟན་པའི་སྒོ་ནས་དང་པོ་སྦྱོར་བ་དང་་་་
དཀྱིལ་འཁོར་རྒྱལ་མཆོག་གི་བཤད་པར་གསུངས་སོ། །དེ་ནས་སངས་རྒྱས་
ཐམས་ཅད་ཀྱིས་དཀྱིལ་འཁོར་གྱི་ཆོ་གའི་བཤད་པ་གསུང་བར་གསོལ་བ་་་་་
བཏབ་པས། བཤད་པར་ཞལ་གྱིས་བཞེས་ནས་སྒྲུབ་པའི་གང་ཟག དེས་
བསྲུང་བྱའི་སྡོམ་པ། རིག་པའི་བརྟུལ་ཞུགས་སྤྱད་ནས་དཀྱིལ་འཁོར་གང་དུ་
བྱ་བའི་གནས་དང་ས་བརྟག་པ། སྦྱང་བ། དཀྱིལ་འཁོར་གྱི་ཚད། རྡུལ་ཚོན་
གྱི་རྒྱུ། ཟས་ཀྱི་ཀུན་སྤྱོད། དཀྱིལ་འཁོར་བྲི་བའི་དུས། ས་བྱིན་གྱིས་བརླབ་
པའི་ཆོ་ག ཏིང་ངེ་འཛིན་གསུམ་སྒོམ་པ། ཏིང་ངེ་འཛིན་ལས་ལངས་ནས་
;
བ
324



བཀའ་ནོད་དེ་ང་རྒྱལ་བཟུང་ནས་སྟངས་སྟབས་ཀྱིས་བགེགས་གཞོམ་པ།
ཐིག་གདབ་པ། དཀྱིལ་འཁོར་བྲི་ཞིང་ལྷ་དགོད་པ། དེ་ནས་སློབ་དཔོན་གྱི་
ལས་དཀྱིལ་འཁོར་སྒྲུབ་པ་མཆོད་པ་བདག་ཉིད་འཇུག་ཅིང་དབང་བླང་བ།
སློབ་མ་གཞུག་པའི་བཀའ་ནོད་པ་རྣམས་ཀྱིས་སློབ་དཔོན་གྱི་ལས་དང་།
སློབ་མ་གཞུག་པ་དང་། དབང་བསྐུར་བ་དང་། དེ་ནས་དངོས་གྲུབ་ཀྱི་ཡེ་
ཤེས་ལ་བསླབ་པ་ལ། ནོར་དང་། རྡོ་རྗེ་དང་། རིག་འཛིན་དང་། སངས་
རྒྱས་ཀྱི་དངོས་གྲུབ་བཞི་བཞི་དང་། གསང་བའི་སྒྲུབ་པ་རྣམ་སྣང་དང་།
རྡོར་སེམས་ཀྱི་རྣལ་འབྱོར་རྣམས་བཤད་པས་ཡེ་ཤེས་ཀྱི་མངོན་པར་རྟོགས་
པ་གསུངས་སོ། །དེ་ནས་ལྷ་དང་དཀྱིལ་འཁོར་གྱི་རྣམ་དག་བསྟན་པས་
མདོ་སྡེ་གསང་བའི་རྣམ་པར་བཤད་པ་དང་པོ་གསུངས་སོ། །དེ་ནས་ཕྱག་
རྒྱ་ཐམས་ཅད་ཀྱི་སྤྱིའི་ཆོ་ག་ཕྱག་རྒྱ་དགྲོལ་ཚུལ་དང་བཅས་པ་རྡོ་རྗེ་སློབ་
དཔོན་གྱི་བྱ་བ་གསུངས་པས་སྙིང་པོའི་དཀྱིལ་འཁོར་གྱི་བཤད་པ་གསུངས་
སོ། །དེ་གཟུངས་དཀྱིལ་བཤད་པའི་ཕྱིར་རྡོ་རྗེའི་གླུ་དང༌། ཐིག་བཏབ་སྟེ་
དཀྱིལ་འཁོར་བྲི་བ་དང༌། རིགས་ལྔས་སྔགས་གསུངས་པས་ལྷ་མོ་དགོད་པ་
དང་བཅས་པ་གསུངས་ཏེ། རྩ་བའི་རྒྱུད་དུ་ཕྱག་མཚན་དགོད་པ་ལས་
འདིར་ཁྱད་པར་དུ་ལྷ་མོའི་གཟུགས་སུ་དགོད་པར་བཤད་དོ། །དེ་ནས་
དངོས་གྲུབ་ཀྱི་ཡེ་ཤེས་ལ་བསླབ་པ་གསུངས་སོ། །དེ་ནས་བཤད་པར་དམ་
བཅའ་སྔོན་དུ་འགྲོ་བས་ཆོས་དཀྱིལ་གྱི་རྡོ་རྗེ་ཕྲ་མོ་སྒོམ་པ་ལ་སོགས་པ་
དངོས་གྲུབ་ཀྱི་ཡེ་ཤེས་རྒྱས་པར་བཤད་ཀྱི་དཀྱིལ་འཁོར་མ་གསུངས་སོ། །
དེ་ནས་ངོ་མཚར་བའི་ཆེད་བརྗོད་དང་། བཤད་པར་དམ་བཅའ་སྔོན་
དུ་བཏང་ནས་ལས་དཀྱིལ་གྱི་དངོས་གྲུབ་རིག་མ་བཅུ་དྲུག་གི་མཆོད་པ་ལ་་་
"，
325



སོགས་པ་མཆོད་པ་རྣམས་རྒྱས་པར་གསུངས་ཀྱི་དཀྱིལ་འཁོར་མ་གསུངས་
སོ། །དེ་ནས་བཤད་པར་ཞལ་བཞེས་སྔོན་དུ་འགྲོ་བས་སྦྱིན་སྲེག་བཟླས་
བརྗོད་ལས་སྦྱོར་སོགས་ཀྱིས་རྡོ་རྗེ་ཧཱུྃ་མཛད་སྒོམ་པ་དང་། བཟླས་པའི་
གསང་བ་རྣམ་པ་བདུན་བསྟན་པ་དང་། གསང་བ་ལྔའི་བཟླས་པ་རྣམས་
གསུངས་སོ། །དེ་ནས་རྡོར་སེམས་ཕྱག་རྒྱ་གཅིག་པའི་དཀྱིལ་འཁོར་བྲི་བ་
སྒྲུབ་པ། བདག་ཉིད་འཇུག་ཅིང་དབང་བླང་བ། རྡོར་སེམས་ཀྱི་སྒྲུབ་པ་
རྣམས་གསུངས་ཏེ། དེས་དེ་བཞིན་གཤེགས་པའི་རིགས་ཞེས་བྱ་བ་དུམ་བུ་
དང་པོའི་བཤད་རྒྱུད་དེ་ལེའུ་གཉིས་པའོ། །དེ་ནས་སངས་རྒྱས་ཐམས་ཅད་
འདུས་ནས་རྡོར་སེམས་ལ་རྡོ་རྗེའི་རིགས་བཤད་པར་གསོལ་བ་བཏབ་ནས།
སྔར་རྩ་རྒྱུད་དུ་བཤད་པ་བཞིན་ཁྲོ་བོར་བསྒྱུར། དབང་ཕྱུག་ཆེན་པོ་སྲིད་པ་
གསུམ་གྱི་འཁོར་དང་བཅས་པ་བཏུལ་ནས་དཀྱིལ་འཁོར་སྤྲུལ་ཏེ། ལྷ་རྣམས་
དཀྱིལ་འཁོར་དུ་བཅུག་ཅིང་དབང་བསྐུར་ནས་མི་རྣམས་ལ་ཕན་པར་བྱ་་་་
བའི་ཕྱིར་དཀྱིལ་འཁོར་གྱི་ཆོ་ག་སྔོན་དུ་བསྙེན་པ་དང་། སློབ་དཔོན་གྱི་ལས་
དང་། སློབ་མ་གཞུག་པའི་ཆོ་ག་དང་། ཞུགས་པ་ལ་དངོས་གྲུབ་ཀྱི་ཡེ་
ཤེས་ལ་བསླབ་པ་དང་བཅས་པས་ཁམས་གསུམ་རྣམ་རྒྱལ་གྱི་རྩ་བའི་དཀྱིལ་
འཁོར་གྱི་བཤད་པ་རྡོ་རྗེ་རིགས་ཀྱི་ལེའུ་དང་པོ་གསུངས་སོ། །དེ་ནས་
གཟུངས་དཀྱིལ་བསྟན་པའི་ཕྱིར་ཆེད་དུ་བརྗོད་ནས་ཏིང་ངེ་འཛིན་ལ་་་་་
ཞུགས་ཏེ། གཟུངས་དཀྱིལ་སྤྲུལ། དེ་ནས་མ་འོངས་པའི་དོན་དུ་གཟུངས་
དཀྱིལ་བྲི་བའི་ཆོ་ག་གསུངས་ཏེ། དེ་ལ་ལྷ་མོའི་སྐུ་དངོས་སུ་བྲི་བ་དང་ཕྱག་
མཚན་དུ་འབྲི་བ་གཉི་ག་འདམ་གར་གསུངས་པས་གཉིས་སུ་འགྱུར་རོ། །དེ་
ནས་དཀྱིལ་འཁོར་སྒྲུབ་ཅིང་མཆོད་པ། དངོས་ཀྱི་ཡེ་ཤེས་ལ་བསླབ་ཚུལ་
མ་
326



བསྡུས་པ་དང་བཅས་པས་གཟུངས་དཀྱིལ་གྱི་བཤད་པ་རྡོ་རྗེ་གསང་བའི་ཆོ་
ག་གསུངས་སོ། །དེ་ནས་ཆོས་དཀྱིལ་གྱི་དཀྱིལ་འཁོར་མ་གསུངས་པར་རྡོ་
རྗེ་ཕྲ་མོའི་སྒྲུབ་པ་གསུངས་སོ། །དེ་ནས་ལས་དཀྱིལ་གྱི་དཀྱིལ་འཁོར་མ་
གསུངས་པར་མཆོད་པའི་ཆོ་ག་དང་སྦྱིན་སྲེག་ལྔའི་ཆོ་ག་དང་། གསང་བའི་
རྣལ་འབྱོར་གྱི་ཆོ་ག་རྣམས་གསུངས་སོ། །དེ་ནས་རྣམ་སྣང་ཕྱག་རྒྱ་བཞི་པའི་
དཀྱིལ་འཁོར་སྤྲུལ་ཏེ། དེའི་བྲི་བ་དང་སྒྲུབ་པའི་ཆོ་ག་དང་དངོས་གྲུབ་ཀྱི་ཡེ་
ཤེས་དང་བཅས་པ་གསུངས་སོ། །དེ་ནས་གསང་བའི་ཡི་གེའི་དཀྱིལ་འཁོར་
བྲི་བ་དང་སྒྲུབ་ཅིང་མཆོད་པ་དང་། བདག་ཉིད་འཇུག་ཅིང་དབང་བླང་བ་
དང་། སློབ་མ་གཞུག་པའི་མཚན་དོན་དང་བཅས་པ་གསུངས་ཏེ། དེ་རྣམས་
ཀྱིས་རྡོ་རྗེ་རིགས་ཀྱི་གསང་བའི་དེ་ཁོ་ན་ཉིད་བཤད་པ་ཞེས་བྱ་བ་ལེའུ་བཞི་
བ་ཁམས་གསུམ་རྣམ་རྒྱལ་གྱི་བཤད་རྒྱུད་དོ། །དེ་ནས་རྣམ་སྣང་དེ་བཞིན་
གཤེགས་པ་ཐམས་ཅད་དང་བཅས་པས་རྡོར་སེམས་ལ། རྡོ་རྗེ་ཧཱུྃ་མཛད་རྡོ་
རྗེ་མཆོག །ཅེས་སོགས་མཚན་བརྒྱ་རྩ་བརྒྱད་ཀྱིས་བསྟོད་ནས། དཔའ་བོ་
ཁྱོད་ལ་གསོལ་བ་འདེབས། །གདུག་པ་རྣམས་ནི་འདུལ་བ་དང་། །དེ་བཞིན་
སེམས་ཅན་དོན་བྱའི་ཕྱིར། །ཚུལ་ཆེན་བསྐྱེད་པར་མཛད་དུ་གསོལ། །ཞེས་
གསོལ་བ་བཏབ་པའི་འཕྲོ་ལ་ལུས་ནས་མཇུག་མ་རྫོགས་ཏེ། འདི་འཕྲོ་ཕྱི་
རོལ་རྡོ་རྗེའི་རིགས་ཀྱི་དུམ་བུ་དང་། འགྲོ་འདུལ་དང་། དོན་གྲུབ་དང་། །
ལས་ཀྱི་མཆོག་གི་དང་པོའི་སངས་རྒྱས་ཏེ་རྟོག་པ་བསྡུས་པ་ཕྱེད་དང་ལྔ་མ་
ཚང་བར་སྣང་ངོ༌། །འདི་ཡན་ཆད་ལ་དཀྱིལ་འཁོར་བརྒྱད་ཁམས་གསུམ་
རྣམ་རྒྱལ་གྱི་གཟུངས་དཀྱིལ་ལ་གཉིས་སུ་ཕྱེ་ན་དགུ་སྟེ་དངོས་སུ་གསུངས་པ་
དེ་ལས་མེད་དོ། །བོད་ཀྱི་བླ་མ་དག་རྩ་རྒྱུད་ཀྱི་གཟུངས་དཀྱིལ་གྱི་གཙོ་བོ་
327



འཕོ་བའི་རིགས་པས་བརྒྱ་ཉི་ཤུ་རྩ་དགུར་བཞེད་དོ། །བཤད་རྒྱུད་རྡོ་རྗེ་རྩེ་
མོའི་སྤྲུལ་བཤད་དོ། །ཐམས་ཅད་གསང་བ་ཞེས་བྱ་བའི་རྒྱུད་ཀྱི་རྒྱལ་པོ་ནི།
གླེང་གཞི་མེད། སེམས་ཀྱི་ཆེ་བའི་ཡོན་ཏན་བསྟན་ནས་དེ་ཉིད་ལ་ཕྱག་
འཚལ་བ་དང་། དེ་ཉིད་ལ་འཇིག་རྟེན་རྣམས་ངེས་པར་སྦྱར་བའི་ཕྱིར་སྒོམ་
པར་གདམས་པ་དང་། གདམས་པ་བསྟན་པའི་ཕྱིར་རྒྱུ་དང་འབྲས་བུའི་
རྣལ་འབྱོར་དང་རྣལ་འབྱོར་གཙོ་བོའི་མདོར་བསྟན་དང་། དེ་ཉིད་རྒྱས་
པར་བཤད་པའི་ཕྱིར་སངས་རྒྱས་རྗེས་དྲན་དང་ཆོས་རྗེས་དྲན་གཉིས་ཀྱིས་
བྷ་ག་ལིང་གའི་བཤད་པ་དང་། རྒྱུ་དང་འབྲས་བུའི་དེ་ཁོ་ན་ཉིད་ཀྱིས་
མངོན་བྱང་ལྔའི་དོན་བཤད་པ་དང་། འབྲས་བུའི་སྦྱོར་བ་ལ་ཡང་དག་པར་
ཞུགས་པ་གཉིས་མེད་ཀྱི་ཡེ་ཤེས་བསྟན་པ་དང་། ངོ་བོ་ཉིད་ཀྱི་ཡེ་ཤེས་
བསྟན་པ་དང་། ཡེ་ཤེས་དེ་གཉིས་འཁྲུལ་པར་དོགས་ནས་སྤང་བ་དང་།
ཕྱག་རྒྱ་བཞིའི་དེ་ཁོ་ན་ཉིད་དང་། ལས་ཀྱི་དུས་དང་། སངས་རྒྱས་ལྔའི་དེ་
ཁོ་ན་ཉིད་དང་། མངོན་བྱང་ལྔ་དང་། རྡོ་རྗེ་དབྱིངས་ཕྱུག་མས་བྱིན་གྱིས་
བརླབ་པ་དང་། ཞི་བ་ལ་སོགས་པའི་སྦྱོར་བ་དང་། མཆོག་ཏུ་གསང་བའི་ཡེ་
ཤེས་དང་། རྡོ་རྗེ་ཡེ་ཤེས་ཀྱི་རང་བཞིན་དང་། ལྷ་དང་། གདན་དང་།
དཀྱིལ་འཁོར་རྣམས་ཀྱི་དེ་ཁོ་ན་ཉིད་དང་། རྡོ་རྗེ་འཛིན་ཆེན་པོའི་དངོས་
པོའི་དེ་ཁོ་ན་ཉིད་དང་། མཚན་མའི་བཤད་པ་དང་། དཀྱིལ་འཁོར་སྒྲུབ་པ་
དང་། བྲི་བ་དང་ཡུམ་བཞིའི་རྣལ་འབྱོར་གྱི་ལས་ཚོགས། རྒྱུད་དམ་ཚིག་
དང་མི་ལྡན་པ་གསང་ཞིང་གསང་བའི་ཕན་ཡོན་དང་། རྡོ་རྗེ་དབྱིངས་ཀྱི་
དཀྱིལ་འཁོར་དུ་དབང་ཐོབ་པ་ལ་བཤད་པར་བསྟན་པ་རྣམས་གསུངས་ཏེ།
འདི་ལ་དཀྱིལ་འཁོར་གཅིག་ཡོད་དོ། །ཁ་ཅིག་འདི་བླ་མེད་དུ་འཆད་པ་ནི་
་
328



མི་འཐད་དེ། སློབ་དཔོན་ཀུན་སྙིང་གིས་ཀྱང་དེ་ཉིད་བསྡུས་པའི་བཤད་
རྒྱུད་དུ་བཤད་ཅིང་། འདི་ཉིད་ཀྱི་འགྲེལ་པ་མཁན་པོས་ཀྱང་རྣལ་འབྱོར་
རྒྱུད་དུ་བཀྲལ་བའི་ཕྱིར། དུམ་བུ་དང་པོའི་བཤད་རྒྱུད་ཡིན་ནོ། །འཇིག་
རྟེན་གསུམ་ལས་རྣམ་པར་རྒྱལ་བའི་རྟོག་པའི་རྒྱལ་པོ་ནི། སྟོན་པ་རྣམ་པར་
སྣང་མཛད་གནས་རི་རབ་ཀྱི་རྩེ་མོ་ཁང་པ་བརྩེགས་པ་རྡོ་རྗེ་དང་རིན་པོ་ཆེ་
ལ་སོགས་པས་བརྒྱན་པའི་གཞལ་ཡས་ཁང་དུ་འཁོར་བྱང་སེམས་ཕྲག་དུ་མ་
དང༌། ལྷ་ཀླུ་གནོད་སྦྱིན་སོགས་བསྟན་པ་ལ་དད་པ་རྣམས་དང་ཐབས་ཅིག་
བཞུགས་པའི་ཚེ། ཕྱག་རྡོར་ནམ་མཁའི་དཀྱིལ་ནས་བབས་ཏེ། རྣམ་སྣང་ལ་
ཕྱག་དང་བསྐོར་བ་བྱས་ནས། ལྷ་ཆེན་པོ་ལ་སོགས་པའི་མ་རུངས་པ་རྣམས་
ལ་དམ་ཚིག་འཛིན་དུ་འཇུག་པར་འཚལ་ན། དེའི་སླད་དུ་བཀའ་སྩལ་དུ་
གསོལ་ཞེས་ཞུས་པས། ཁྱོད་ཤིན་ཏུ་ཁེངས་པ་ཁྲོ་བ་དེ་རྣམས་ཀྱི་ཕྱིར་འདི་ལྟ་
བུའི་སྔགས་ཀྱི་ཚིག་སྨྲ། གསོལ་པ། བདག་སེམས་ཅན་མ་ལུས་པ་འདུལ་བར་
བགྱིད་དོ། །བཏུལ་ནས་བླ་ན་མེད་པའི་བདེ་བ་ལ་འགོད་པར་འཚལ་ལོ། །
དེའི་སླད་དུ་བཀའ་སྩལ་དུ་གསོལ། ལེགས་སོ་ལེགས་སོ། །དེའི་ཕྱིར་སྙིང་པོ་
སྨྲོས་ཤིག དེ་ནས་ཕྱག་རྡོར་གྱིས་ལྷ་གནས་མ་མོའི་བར་ལ་གྲོགས་པོ་དག་
སངས་རྒྱས་ལ་སྐྱབས་སུ་སོང་། །ངའི་བཀའ་ཉོན་ཅིག་ཅེས་སྨྲས་ཏེ་རྣམ་སྣང་
ལ་ཕྱག་འཚལ་ནས་སུམྦྷ་ནི་སྨྲས་པས། འཇིག་རྟེན་ཐམས་ཅད་གཡོས། ལྷ་ལ་
སོགས་པ་རྣམས་འདར་ཡེད་ཡེད་གྱུར་པ་དང༌། ཀྱེ་གྲོགས་པོ་རྣམས་དཀོན་
མཆོག་གསུམ་ལ་སྐྱབས་སུ་སོང་བ་དང་། ལྷ་ཆེན་པོ་དང་ཁྱབ་འཇུག་དང་
ཚངས་པ་རྣམས་ཀྱིས་རྣམ་སྣང་ལ། འདི་ལྟར་མཐུ་ཆེ་ཞིང་རྫུ་འཕྲུལ་ཆེ་ལ་
བདག་འཆོས་པ་འདི་སུ་ལགས། བཀའ་སྩལ་པ། སེམས་ཅན་གྱི་དོན་གྱི་ཕྱིར་
་
329



སངས་རྒྱས་ཀྱིས་བྱིན་གྱིས་བརླབས་པའི་ཀུན་ཏུ་བཟང་པོའོ། །དེ་ནས་ཕྱག་
རྡོར་གྱིས། ཀྱེ་ལྷ་དག་སངས་རྒྱས་ལ་སྐྱབས་སུ་སོང་ལ་ངའི་བཀའ་ལ་ཉོན་
ཅིག རྡོ་རྗེ་འབར་བས་བསྲེགས་པར་གྱུར་ཏ་རེ། ལྷ་ཆེན་པོས་སྨྲས་པ། ཁྱོད་
ནི་གནོད་སྦྱིན། ངེད་ནི་ལྷ་ཡིན་པས་བཀའ་མི་ཉན་ནོ། །དེ་ནས་ཕྱག་རྡོར་
ཁྲོས་ནས་རྣམ་སྣང་ལ་ཞུས་པས། རྣམ་སྣང་གིས་ལྷ་ཆེན་པོ་ལ་ཉན་པར་
བསྐུལ་བ་དང༌། དེས་བདག་ཅག་ཐམས་ཅད་ཀྱི་དབང་པོ་ཡིན་པས་མི་ཉན་
ནོ་ཞུས་པས། ཕྱག་རྡོར་ཁྲོས་ནས་ལུས་སྲུལ་པོ་མི་ཤ་ཟ་བ་ཁྱོད་དབང་ཕྱུག་
ལ་སོགས་པ་མ་ཡིན་ཞེས་བརྗོད་ནས་དབང་ཕྱུག་ཁྲོས་ནས་གཟུགས་དང་་་་་
མཚོན་ཆ་སྣ་ཚོགས་སྤྲུལ་ཏེ་འཐབ་པར་བརྩམ་པ་དང་། ཕྱག་རྡོར་ཁྲོས་ནས་
ཧཱུྃ་ཞེས་གསུངས་པས་འཇིག་རྟེན་གཡོས། ལྷ་ཚོགས་རྣམས་རྣམ་སྣང་ལ་
སྐྱབས་སུ་སོང་བ་དང་། ཕྱག་རྡོར་གྱིས་སུམྦྷ་ནི་གསུངས་པས། ལྷ་ཆེན་
འཁོར་བཅས་མགོ་རྐང་ལྡོག་སྟེ་དཀྱིལ་འཁོར་དུ་བཅུག་ནས་ཕྱག་རྡོར་གྱི་་་་་
ཞབས་ཀྱིས་མནན་ནོ། །རྣམ་སྣང་གིས་ལེགས་སོ་གནང་ནས་དབུགས་ཕྱུང་
ཞིག་ཅེས་གསུངས་པས། རྡོ་རྗེ་བཅིང་བའི་སྔགས་ཀྱིས་གསོས་པས་དྲན་པ་
རྙེད་པ་དང་། སྟོན་པས་ཕྱག་རྡོར་གྱི་བཀའ་ཉན་པར་བསྐུལ་བས་ཁས་
བླངས་པ་དང༌། ཕྱག་རྡོར་གྱིས་རང་གི་སྙིང་པོའི་དབང་དུ་བྱས་ཏེ། སེམས་
བསྐྱེད་ཅིང་དཀྱིལ་འཁོར་དུ་བཅུག་ནས་དམ་ཚིག་དང་སྡོམ་པ་ཕོག་སྟེ་་་
དབང་བསྐུར་རོ། །དེ་ནས་ཕྱག་རྡོར་གྱིས་གདོན་དང་མཁའ་འགྲོ་མ་དང་
རིམས་དང་ངན་སོང་རྣམས་ལ་ཇི་ལྟར་བགྱི་ཞུས་པས། དམ་ཚིག་ལ་ནན་
ཏན་བྱེད་དུ་ཆུག་ཅིག་གསུངས་ནས་དམ་ཚིག་ལ་བཀོད་དོ། །དེ་ནས་མི་
རྣམས་ཇི་ལྟར་གདུལ་བར་བགྱི་ཞུས་པས། དཀྱིལ་འཁོར་ཆེན་པོ་དང་དམ་
，་
330



ཚིག་དང་རྡོ་རྗེ་དང་ལས་ཀྱི་དཀྱིལ་འཁོར་དུ་ཆུག་ཅིག་གསུངས་ནས། ཕྱག་
རྡོར་གྱིས་ལྷ་རྣམས་ཀྱི་སྐུའི་གསང་བ་བསྟན་པ་དཀྱིལ་འཁོར་ཆེན་པོ་བྲི་བ་་་
དང་སྒྲུབ་མཆོད་དང་སློབ་མ་གཞུག་ཅིང་དབང་བསྐུར་བ་དང་བཅས་པ་་་་་
གསུངས་སོ། །གསུང་གི་གསང་བ་སྟོན་པ་རྡོ་རྗེའི་དཀྱིལ་འཁོར། སེམས་ཀྱི་
གསང་བ་སྟོན་པ་དམ་ཚིག་གི་དཀྱིལ་འཁོར། སྤྱོད་པ་སྣ་ཚོགས་ཀྱི་གསང་
བ་སྟོན་པ་ལས་ཀྱི་དཀྱིལ་འཁོར་རྣམས་བྲི་ཞིང་དཀྱིལ་འཁོར་འཇུག་པའི་ཆོ་
ག་གསུངས་ནས་ལས་ཀྱི་སྦྱོར་བ་སྦྱིན་སྲེག་གི་ཆོ་ག་དང་བཅས་པས་དཀྱིལ་་་
འཁོར་ཐམས་ཅད་ཀྱི་ཆོ་ག་གསུངས་སོ། །དེ་ནས་དཀྱིལ་འཁོར་མཐོང་ནས་
བསྒྲུབ་པའི་ཕྱིར་རས་རིས་ཀྱི་ཆོ་ག་ལ་བརྟེན་པའི་སྒྲུབ་པ་བརྒྱད། དཀྱིལ་
འཁོར་སྒྲུབ་པ་གཉིས། རྡོ་རྗེ། རལ་གྲི། འཁོར་ལོ། སྐྱོ་བ་ཏང་གི་སྒྲུབ་པ་
དང་། ལྷ་དང་ཀླུ་དང་གདོན་དང་མ་མོ་དང་། མཚོ་དབྱངས་མ་དང་། སཱ་ལ་
བྷཉྫི་ཀ་དང་། གནོད་སྦྱིན་མ་དང་། ཤ་ཟ་མོ་དང་། ཅི་བགྱི་མ་རྣམས་ཀྱི་
སྒྲུབ་པ་དང་། རིག་པ་བརྟུལ་ཞུགས་དང་། རོ་ལངས་དང་། རོ་ལངས་
ཀྱི་སྒྲུབ་པ་མཆོག་སྒྲུབ་པ་དང་། མ་བསྒྲུབས་ཀྱང་དཀྱིལ་འཁོར་མཐོང་བ་
ཉིད་ཀྱིས་འགྲུབ་པའི་ལས་སྦྱོར་བ་མང་པོ་རྣམས་ཀྱིས་རྡོ་རྗེ་ཧཱུྃ་མཛད་ཀྱི་རྟོག་
པའོ། །དེ་རྣམས་རྣམ་སྣང་གིས་ཕྱག་རྡོར་ལ། བཛྲ་བིད་ཀྱི་སྙིང་པོ་བྱིན་པས་
ས་གཡོས་ཤིང་སེམས་ཅན་དབང་དུ་འགྱུར་རོ། །དེ་ནས་ཕྱག་རྡོར་གྱིས་དེ་
བཞིན་གཤེགས་པའི་དཀྱིལ་འཁོར་ཆེན་པོ་དང་། རྡོ་རྗེ་དང་། དམ་ཚིག་
དང༌། ལས་ཀྱི་དཀྱིལ་འཁོར་བཞིའི་ཆོ་ག་དང་། མཆོད་པའི་ཆོ་ག་དང་།
རས་རིས་ཀྱི་སྒྲུབ་པ་གསུམ་རྣམས་ཀྱིས་དེ་བཞིན་གཤེགས་པའི་རྟོག་པའོ། །
དེ་ནས་ཕྱག་རྡོར་གྱིས་རྣམ་སྣང་ལ་སྙིང་པོ་འབུལ་བར་ཞུས་པས་གནང་ནས།
331



ཊཀྐི་ཧཱུྃ་ཞེས་བརྗོད་པས། ས་གཡོས་ཤིང་གདོན་རྣམས་སྐྲག་པར་བྱས་ནས་
ཐུགས་ཀ་ནས་རྡོ་རྗེ་འདོད་པ་བྱུང་སྟེ་བཀའ་བསྒོས་པ་དང༌། ཨོ་ཏྱཾ་གིས་
སེམས་ཅན་རྣམས་གསོས་ནས། རྡོ་རྗེ་འཁོར་ལོའི་དཀྱིལ་འཁོར་ཆེན་པོའི་ཆོ་
ག་རྒྱས་པ་དང་། རྡོ་རྗེ་དང༌། དམ་ཚིག་དང་། ལས་ཀྱི་དཀྱིལ་འཁོར་གྱི་ཆོ་
ག་དང་། བསྙེན་པ་དང་། རས་རིས་ཀྱི་སྒྲུབ་པ་བཞི་དང་། ལས་སྣ་ཚོགས་ཀྱི་
སྒྲུབ་པ་དང་བཅས་པས་ཕྱག་ན་རྡོ་རྗེའི་རྟོག་པའོ། །དེ་ནས་རྣམ་སྣང་ལ་
སྤྱན་རས་གཟིགས་ཀྱིས་སྙིང་པོ་འབུལ་བར་ཞུས་པས་གནང་ནས། ཨ་རོ་
ལིཀ་ཅེས་བརྗོད་པས། དེ་བཞིན་གཤེགས་པ་ཐམས་ཅད་གཅིག་ཏུ་འདུས་
ནས་སྤྱན་རས་གཟིགས་ཀྱི་དཀྱིལ་འཁོར་དུ་གྱུར་ཏོ། །དེ་ནས་སྤྱན་རས་
གཟིགས་རང་གི་དཀྱིལ་འཁོར་ཆེན་པོ་དང་། པདྨ་དང་། དམ་ཚིག་དང་།
ལས་ཀྱི་དཀྱིལ་འཁོར་གྱི་ཆོ་ག་དང་། རས་རིས་དང་། སྒྲུབ་པ་དང་། མ་
བསྒྲུབས་ཀྱང་འགྲུབ་པའི་ལས་རྣམས་གསུངས་ཏེ་སྤྱན་རས་གཟིགས་ཀྱི་རྟོག་
པའོ། །དེ་ནས་ནམ་སྙིང་གིས་སྙིང་པོ་འབུལ་བར་ཞུས་པས་གནང་སྟེ་ཕུལ་
བས་རིན་པོ་ཆེའི་ཆར་བབ་བོ། །དེ་ནས་ནམ་སྙིང་གིས་རང་གི་དཀྱིལ་འཁོར་
ཆེན་པོ་དང་། རིན་པོ་ཆེ་དང་། དམ་ཚིག་དང་། ལས་ཀྱི་དཀྱིལ་འཁོར་གྱི་ཆོ་
ག་དང་། རས་རིས་ཀྱི་སྒྲུབ་པ་དང་། མ་བསྒྲུབས་པར་འགྲུབ་པའི་ལས་
རྣམས་གསུངས་ཏེ་ནམ་སྙིང་གི་རྟོག་པའོ། །དེ་ནས་ཁུ་ཚུར་གྱིས་སྙིང་པོ་
འབུལ་བར་ཞུས་པས་གནང་སྟེ་ཕུལ་བས། སངས་རྒྱས་ཐམས་ཅད་འདུས་
ནས་རྡོ་རྗེ་ཁུ་ཚུར་གྱི་དཀྱིལ་འཁོར་དུ་གྱུར་ཏོ། །དེ་ནས་རྡོ་རྗེ་ཁུ་ཚུར་གྱིས་
དེ་བཞིན་གཤེགས་པ་ཐམས་ཅད་ལ་ཕྱག་རྒྱས་བཏབ་རང་གི་དཀྱིལ་འཁོར་
ཆེན་པོ་དང༌། ཕྱག་རྒྱ་དང༌། དམ་ཚིག་དང་། ལས་ཀྱི་དཀྱིལ་འཁོར་གྱི་ཆོ་ག་
332



དང་། སྒྲུབ་པ་དང་། རས་རིས་ཀྱི་སྒྲུབ་པ་ལྔ་དང་། མ་བསྒྲུབས་པར་འགྲུབ་
པའི་ལས་རྣམས་གསུངས་ཏེ་རྡོ་རྗེ་ཁུ་ཚུར་གྱི་རྟོག་པའོ། །དེ་ནས་འཇམ་
དཔལ་གྱིས་རང་གི་སྙིང་པོ་འབུལ་བར་ཞུས་པས་གནང་སྟེ་ཕུལ་ནས། རང་
གི་དཀྱིལ་འཁོར་ཆེན་པོ་དང་། རལ་གྲི་དང་། དམ་ཚིག་དང༌། ལས་ཀྱི་
དཀྱིལ་འཁོར་གྱི་ཆོ་ག་དང་། རས་རིས་ཀྱི་སྒྲུབ་པ་གཅིག་དང་། མ་བསྒྲུབས་
པར་འགྲུབ་པའི་ལས་རྣམས་གསུངས་ཏེ་འཇམ་དཔལ་གྱི་རྟོག་པའོ། །དེ་
ནས་རྡོ་རྗེ་འཁོར་ལོས་སྙིང་པོ་འབུལ་བར་ཞུས་པས་ གནང་སྟེ་ཕུལ་བས།
སངས་རྒྱས་དང་སེམས་ཅན་ཐམས་ཅད་ཀྱི་དེ་ཉིད་བཞུགས་སོ། །དེ་ནས་རྡོ་
རྗེ་འཁོར་ལོས་རང་གི་དཀྱིལ་འཁོར་ཆེན་པོ་དང་། རྡོ་རྗེ་དང༌། དམ་ཚིག་
དང་། ལས་ཀྱི་དཀྱིལ་འཁོར་གྱི་ཆོ་ག་དང་། མ་བསྒྲུབས་པར་འགྲུབ་པའི་
ལས་རྣམས་གསུངས་ཆེ་རྡོ་རྗེ་འཁོར་ལོའི་རྟོག་པའོ། །དེ་ནས་ནམ་མཁའ་
མཛོད་ཀྱིས་སྙིང་པོ་འབུལ་བར་ཞུས་པས་གནང་ནས་ཕུལ་བས། དཀྱིལ་
འཁོར་ཐམས་ཅད་ལ་མཆོད་པ་འབྱུང་བར་བྱས་ནས་རང་གི་དཀྱིལ་འཁོར་
ཆེན་པོ་དང་། རྡོ་རྗེ་དང་། དམ་ཚིག་དང་། ནམ་མཁའ་ལ་ཡིད་ཀྱི་དཀྱིལ་
འཁོར་འབྲི་བའི་དཀྱིལ་འཁོར་རྣམས་གསུངས་ཏེ་ནམ་མཁའ་མཛོད་ཀྱི་རྟོག་
པའོ། །དེ་ནས་བྱམས་པས་སྙིང་པོ་འབུལ་བར་ཞུས་པས་གནང་སྟེ་ཕུལ་བས་
ཐམས་ཅད་བྱམས་པའི་ཏིང་ངེ་འཛིན་ཐོབ་པའོ། །དེ་ནས་རང་གི་དཀྱིལ་
འཁོར་ཆེན་པོ་དང་། བྱམས་པ་དང་། དམ་ཚིག་དང་། ལས་ཀྱི་དཀྱིལ་
འཁོར་གྱི་ཆོ་ག་རྣམས་གསུངས་ནས་བྱམས་པ་བསྒོམས་པས་སྒྲུབ་པའི་ལས་
གསུངས་ཏེ་བྱམས་པའི་རྟོག་པའོ། །དེ་ནས་རྡོ་རྗེ་རིག་པ་དམ་པ་ལ་སོགས་
པས་རང་རང་གི་སྙིང་པོ་ཕུལ་ནས་དཀྱིལ་འཁོར་གྱི་ཆོ་ག་གསུངས་ཏེ། རིག་
333



པའི་བློན་པོ་ཆེན་པོ་དག འགྲེལ་པར་རིག་པའི་རྒྱལ་པོར་གསུངས་ཏེ་ལེགས་
སོ། །དེ་ནས་རྡོ་རྗེ་འཁྱིལ་བ་ལ་སོགས་པས་རང་རང་གི་སྙིང་པོ་ཕུལ་ནས་
དཀྱིལ་འཁོར་གསུངས་ཏེ། ཁྲོ་བོའི་རྟོག་པའོ། །དེ་ནས་རྡོ་རྗེ་སྲིན་པོ་ལ་
སོགས་པས་རང་རང་གི་སྙིང་པོ་ཕུལ་ནས་དཀྱིལ་འཁོར་གསུངས་ཏེ་ཚོགས་
ཀྱི་གཙོ་བོའི་རྟོག་པའོ། །རྡོ་རྗེ་གཏུན་ཤིང་ལ་སོགས་པས་རང་རང་གི་སྙིང་
པོ་ཕུལ་ནས་དཀྱིལ་འཁོར་གསུངས་ཏེ་ཕོ་ཉའི་རྟོག་པའོ། །དེ་ནས་ཀྲོ་བ་ཏང་
ལ་སོགས་པས་རང་རང་གི་སྙིང་པོ་ཕུལ་ནས་དཀྱིལ་འཁོར་བཤད་དེ་བྲན་གྱི་
རྟོག་པའོ། །དེ་ནས་མ་མོ་རྣམས་ཀྱིས་རང་རང་གི་སྙིང་པོ་ཕུལ་ནས་དཀྱིལ་
འཁོར་བཤད་དེ་རིག་པའི་རྒྱལ་མོའི་རྟོག་པའོ། །དེ་ནས་ཁྲོ་མོ་རྣམས་ཀྱིས་
སྙིང་པོ་ཕུལ་ནས་དཀྱིལ་འཁོར་བཤད་དེ་ཁྲོ་མོའི་རྟོག་པའོ། །དེ་ནས་ཚོགས་
མ་མོ་རྣམས་ཀྱིས་སྙིང་པོ་ཕུལ་ནས་དཀྱིལ་འཁོར་བཤད་དེ་ཚོགས་མ་མོའི་་་་
རྟོག་པའོ། །དེ་ནས་ཕོ་ཉ་མོ་རྣམས་ཀྱིས་སྙིང་པོ་ཕུལ་ནས་དཀྱིལ་འཁོར་
བཤད་དེ་ཕོ་ཉ་མོའི་རྟོག་པའོ། །དེ་ནས་བྲན་མོ་རྣམས་ཀྱིས་སྙིང་པོ་ཕུལ་
ནས་དཀྱིལ་འཁོར་བཤད་དེ་བྲན་མོའི་རྟོག་པའོ། །དེ་ནས་རྣམ་སྣང་གིས་
ཕྱག་རྡོར་ལ་རྒྱུད་ཕྱི་མ་ཤོད་ཅིག་བཀའ་སྩལ་པས། ཕྱག་རྡོར་གྱིས་ཕྱག་
འཚལ། རྒྱུད་ཕྱི་མ་གསུངས་པ་ལ་རང་རང་གི་དྲི་བ་སྔོན་དུ་བཏང་ནས་དེ་
བཞིན་གཤེགས་པ་དང་། ཕྱག་རྡོར་དང་། རྡོ་རྗེ་རྣམས་འབྱུང་བ་དང་།
སྙིང་པོ་དང་ཕྱག་རྒྱུ་དང་སྔགས་དང་རིག་པའི་ཁྱད་པར་དང་། ཕྱག་རྒྱ་
བཅིང་བའི་ཐབས་དང་། ཕྱག་རྒྱ་བཅིང་ཚུལ་གྱིས་སྔར་བཤད་པའི་དཀྱིལ་
འཁོར་རྣམས་ལ་དགོས་པའང་ཕྱག་རྒྱ་འཆིང་ཚུལ་དང་། གསང་བ་སྒྲུབ་
པའི་བྱ་བ་དང་། ཕྱག་རྒྱའི་དེ་ཁོ་ན་ཉིད་དང་། བྱིན་གྱིས་བརླབ་པ་སོགས་
334



དང་། སྒྲུབ་པ་དང་། རས་རིས་ཀྱི་བྱ་བ་དང་། སྐུ་གཟུགས་ཀྱི་ཚད་དང་།
བཟླས་པའི་བྱ་བ་དང་། མཆོད་པའི་བྱ་བ་དང་། སེམས་ཅན་བསོད་ནམས་
མེད་པ་རྣམས་ཀྱི་སྒྲུབ་ཚུལ་དང་། དེ་ལ་མྱུར་དུ་འགྲུབ་པའི་བྱ་བ་དང་།
སློབ་དཔོན་གྱི་བྱ་བ་དང་། ལས་སྒྲུབ་པ་རྣམས་ཀྱིས་རྒྱུད་ཕྱི་མ་གསུངས་སོ། །
དེ་ནས་ཕྱག་རྡོར་གྱིས་རྣམ་སྣང་ལ་རྒྱུད་འདི་བྱིན་གྱིས་བརླབ་པར་ཞུས་པས།
རྣམ་སྣང་གིས་བྱིན་གྱིས་བརླབས་ཤིང་སྒྲུབ་པའི་སྙིང་པོ་བྱིན་ནོ། །དེ་ནས་
རྣམ་སྣང་ལ་ཕྱག་རྡོར་གྱིས་ཕྱག་འཚལ་ཏེ་རྒྱུད་ཀྱི་ཕན་ཡོན་ཚིགས་སུ་བཅད་
དེ་གསུངས་པས། སྟོན་པས་བཞེངས་ཏེ་ཁམས་གསུམ་མཐའ་དག་སྐུ་གསུང་
ཐུགས་རྡོ་རྗེ་ཕྲ་མོས་ཁྱབ་པར་བྱས་ནས། དེ་བཞིན་གཤེགས་པ་ཐམས་
ཅད་འདུས་ཏེ་ཕྱག་རྡོར་ལ་ལེགས་སོ་བྱིན་ནས་ཕྱག་རྡོར་གྱིས་གསུངས་པ་ལ་
དགྱེས་པར་གྱུར་ནས། འཇིག་རྟེན་གསུམ་ལས་རྣམ་པར་རྒྱལ་བའི་རྟོག་པ་
ཆེན་པོའོ། །འདི་ལ་དཀྱིལ་འཁོར་བཞི་བཅུ་ཞེ་དྲུག་ཡོད་དོ། །སློབ་དཔོན་
ཀུན་སྙིང་གི་རྣམ་སྣང་སྒྱུ་འཕྲུལ་དྲ་བའི་འགྲེལ་པར། རྒྱུད་ཐམས་ཅད་ནི་
འཕགས་པ་དེ་ཁོ་ན་ཉིད་བསྡུས་པ་ལ་སོགས་པ་རྩ་བའི་རྒྱུད་རྣམས་སོ། །
དེའི་ཕྱི་མ་ནི་དམ་ཚིག་ཆེན་པོའི་དེ་ཁོ་ན་ཉིད་ལ་སོགས་པའི་རྒྱུད་དོ། །དེ་
ལས་ཀྱང་རྒྱུད་ཀྱི་རྒྱལ་པོ་འདི་ཕྱི་མ་ཡིན་པས་དེ་སྐད་ཅེས་བྱའོ། །ཞེས་
གསུངས་པའི་རྒྱུད་ཕྱི་མ་ནི་གཞན་བོད་དུ་འགྱུར་བ་མི་སྣང་ལ། རྒྱུད་འདིའི་
མཇུག་ན། བཅོམ་ལྡན་འདས་ཀྱིས་ཕྱག་ན་རྡོ་རྗེ་ལ་འདི་སྐད་གསུངས་སོ། །
དམ་ཚིག་ཆེན་པོ་དེ་ཁོ་ན་ཉིད་སྐུ་དང་གསུང་དང་ཐུགས་ཐམས་ཅད་པས་
མ་ཐུལ་བ་འདི་ཁྱོད་ཀྱིས་དེ་བཞིན་དུ་བཤད་པ། ཞེས་གསུངས་པས། འདི་
ཉིད་དམ་ཚིག་ཆེན་པོའི་དེ་ཁོ་ན་ཉིད་ཡིན་ནམ་བློ་ལྡན་རྣམས་ཀྱིས་བརྟག་་་་
335



པར་བྱའོ། །འདི་ཉིད་ཡིན་ན་ནི་རྒྱུད་ཕྱི་མ་ཡིན་ལ། མ་ཡིན་ཡང་བཤད་པའི་
རྒྱུད་ཡིན་ཅིང་། དེའང་རྡོ་རྗེའི་རིགས་གཙོ་བོར་སྟོན་པའི་རྒྱུད་ཡིན་ནོ། །
གསུམ་པ་ནི། སྟོན་པ་རྣམ་སྣང་གནས་འདོད་པའི་ཁམས་ཀྱི་གཞན་
འཕྲུལ་དབང་བྱེད་ཀྱི་ལྷའི་རྒྱལ་པོའི་གནས་ཀྱི་གཞལ་མེད་ཁང་ན་འཁོར་་་་་
ཕྱག་ན་རྡོ་རྗེ་ལ་སོགས་པའི་བྱང་ཆུབ་སེམས་དཔའ་བྱེ་བ་ཕྲག་བརྒྱད་དང་་་་
ཐབས་ཅིག་ཏུ་བཞུགས་ནས་ཤེར་ཕྱིན་གྱི་ཚུལ་རྣམ་པར་དག་པའི་ཚུལ་་་
གནས་བཅུ་བདུན་སྟོན་ཅིག འདོད་ཁམས་ཀྱི་དབང་ཕྱུག་གདུལ་བའི་ཕྱིར་
བཙུན་མོའི་འཁོར་གྱི་ནང་ན་བཞུགས་པའི་རབ་ཏུ་དགའ་བ་ཆེན་པོའི་སྐུར་
སྤྲུལ་པ་དེ་མཐོང་བ་དང་། འདོད་ཁམས་དབང་ཕྱུག་རང་གི་ཆུང་མའི་
འཁོར་མི་སྡུག་པར་མཐོང་ནས། སྟོན་པ་ལ་ཕྱག་བྱས་ཏེ། ཁྱོད་ཀྱིས་ཕུན་
སུམ་ཚོགས་པ་འདི་གང་གིས་ཐོབ་པར་གྱུར་ཅེས་ཞུས་པས། དེའི་ཕྱིར་
སྐྱབས་འགྲོ་དང་སེམས་བསྐྱེད་ལ་བཀོད་ནས། ཡུལ་ཡངས་པར་ཐར་པ་ཐོབ་
པར་འདོད་པས་སྐྲག་པའི་དབང་དུ་བྱས་ནས། རྣམ་པར་དག་པའི་གནས་
བཅུ་བདུན་ལྷ་མོ་ཚུལ་དུ་བསྟན་པས་རབ་ཏུ་དགའ་བ་བདེ་བ་ཆེན་པོ་་་
འབྱུང་བར་བསྟན་ནས། དེ་ལ་ཉན་པ་དང་སེམས་པའི་ཕན་ཡོན་གསུངས་
སོ། །དེ་ནས་སྟོན་པ་ཏིང་ངེ་འཛིན་ལ་ཞུགས་ནས་སྙིང་པོ་གསུངས་པས་རྡོ་
རྗེ་སེམས་དཔའི་དཀྱིལ་འཁོར་སྤྲུལ་ནས་ཏིང་ངེ་འཛིན་སྔོན་དུ་འགྲོ་བས་རྡོ་
རྗེ་སེམས་ཀྱིས་དཀྱིལ་འཁོར་གྱི་སློབ་དཔོན་གྱི་ལས་དང༌། སློབ་མ་འཇུག་པ་
དང་། དངོས་གྲུབ་ཀྱི་ཡེ་ཤེས་རྣམས་གསུངས་པས་རྡོ་རྗེ་སེམས་དཔའི་རྟོག་
པ་དང་། དེ་ནས་རྣམ་སྣང་གིས་དེ་བཞིན་གཤེགས་པའི་རྟོག་པ་དང་། དེ་
ནས་ཧཱུྃ་མཛད་ཀྱིས་ཁམས་གསུམ་རྣམ་རྒྱལ་གྱི་རྟོག་པ་དང༌། སྤྱན་རས་
336



གཟིགས་ཀྱིས་ཉོན་མོངས་པ་དག་པའི་དམ་ཚིག་གི་རྟོག་པ་དང་། ནམ་སྙིང་
གིས་རིན་པོ་ཆེའི་དམ་ཚིག་གི་རྟོག་པ་དང་། རྡོ་རྗེ་ཁུ་ཚུར་གྱིས་ཁུ་ཚུར་གྱི་
དམ་ཚིག་གི་རྟོག་པ་དང་། འཇམ་དཔལ་གྱིས་འཁོར་ལོ་ལྟར་ཡི་གེ་བསྐོར་
བའི་དམ་ཚིག་གི་རྟོག་པ་དང༌། རྡོ་རྗེ་འཁོར་ལོས་དཀྱིལ་འཁོར་ཐམས་ཅད་
ཀྱི་རྡོ་རྗེའི་དམ་ཚིག་གི་རྟོག་པ་དང་། ནམ་མཁའ་མཛོད་ཀྱིས་སྣ་ཚོགས་རྡོ་
རྗེ་དོན་ཡོད་པའི་དམ་ཚིག་གི་རྟོག་པ་དང་། རྡོ་རྗེ་གནོད་སྦྱིན་གྱིས་རྡོ་རྗེ་
དམ་ཚིག་གི་རྟོག་པ་དང་། རིགས་བསྡུས་པ་བདེ་བ་ཐམས་ཅད་ཀྱི་དམ་ཚིག་
གི་རྟོག་པ་རྣམས་གསུངས་ཏེ། དེ་རེ་རེ་ལ་རྣམ་སྣང་གིས་དེ་དང་དེའི་ཏིང་
ངེ་འཛིན་གྱི་དང་པོ་སྦྱོར་བ་དང་དཀྱིལ་འཁོར་རྒྱལ་མཆོག་གི་དཀྱིལ་འཁོར་
སྤྲུལ་ནས་སློབ་དཔོན་གྱི་ལས་དང༌། སློབ་མ་གཞུག་པ་ལ་སོགས་པའི་ཆོ་ག་
དང་། དངོས་གྲུབ་ཀྱི་ཡེ་ཤེས་རྣམས་གསུངས་སོ། །དེ་ནས་རྣམ་སྣང་གིས་
འཇིག་རྟེན་པ་བཞིའི་ཐུན་མོང་གི་དང་པོ་སྦྱོར་བ་དང་། ཞི་བ་མདུང་གིས་
མཚན་པའི་དཀྱིལ་འཁོར་དང་། མ་མོ་དང་། མིང་པོ་གསུམ་གྱི་དང་།
སྲིང་མོ་བཞིའི་དཀྱིལ་འཁོར་རྣམས་རིམ་པ་བཞིན་དུ་དཀྱིལ་འཁོར་རྒྱལ་་་་་
མཆོག་གི་དཀྱིལ་འཁོར་སྤྲུལ་ནས་སློབ་དཔོན་གྱི་ལས་དང་སློབ་མ་གཞུག་པ་
ལ་སོགས་པའི་ཆོ་ག་རྣམས་གསུངས་སོ། །དེ་ནས་རྟོག་པ་བཅོ་ལྔའི་ཆོ་ག་
བྱིན་གྱིས་བརླབ་པའི་ཕྱིར་ཤེར་ཕྱིན་གྱི་ཚུལ་བཞི་ཕན་ཡོན་དང་བཅས་པ་་་་
གསུངས་ནས། སངས་རྒྱས་ཐམས་ཅད་འདུས་ཏེ་ལེགས་སོ་བྱིན་ནས་དགྱེས་
པར་གྱུར་ཏེ་དུམ་བུ་དང་པོ་ཤེས་རབ་ཀྱི་ཕ་རོལ་ཏུ་ཕྱིན་པའི་དུམ་བུའོ། །དེ་
ནས་སྟོན་པ་གཞལ་ཡས་ཁང་དེ་ཉིད་ན་བཞུགས་པ་ན་རྡོ་རྗེ་སེམས་དཔས་
དེ་བཞིན་གཤེགས་པ་ཐམས་ཅད་ལ་གསོལ་བ་བཏབ་ནས། དེ་རྣམས་ཀྱི་
337



ཏིང་ངེ་འཛིན་སྔོན་དུ་འགྲོ་བས་ཅོད་པན་གྱི་དབང་བསྐུར་ཏེ་དང་པོ་སྦྱོར་་་
བའོ། །དེ་ནས་རྡོར་སེམས་ཀྱིས་དཀྱིལ་འཁོར་རྒྱལ་མཆོག་སྤྲུལ་ལོ། །དེ་ནས་
སངས་རྒྱས་ཐམས་ཅད་ཀྱིས་གསོལ་བ་བཏབ་པས་སློབ་དཔོན་གྱི་ལས་དང་།
སློབ་མ་གཞུག་པའི་ཆོ་ག་དང་། དངོས་གྲུབ་ཀྱི་ཡེ་ཤེས་རྣམས་གསུངས་
ཏེ། གསང་བའི་ཆོ་ག་རྒྱས་པ་ཞེས་བྱ་བ་རྡོ་རྗེ་སེམས་དཔའི་དཀྱིལ་འཁོར་
གསུངས་སོ། །དེ་ནས་དེ་བཞིན་གཤེགས་པའི་དཀྱིལ་འཁོར་དང་། ཁྲོ་བོ་
དང་དེ་བཞིན་དུ་སྤྱན་རས་གཟིགས་དབང་གི་དང་། ནོར་བུའི་རིགས་ཀྱི་
དང་། རིགས་བསྡུས་པའི་དཀྱིལ་འཁོར་གསུངས་ཏེ། དེ་ཐམས་ཅད་ལ་
རྣམ་སྣང་ཏིང་ངེ་འཛིན་ལ་སྙོམས་པར་ཞུགས་ནས་རྡོར་སེམས་ལ་གསོལ་བ་
བཏབ་པས། རྡོར་སེམས་ཀྱིས་དེ་དང་དེའི་དཀྱིལ་འཁོར་སྤྲུལ་ནས་སློབ་
དཔོན་གྱི་ལས་དང་། སློབ་མ་གཞུག་པ་ལ་སོགས་པའི་ཆོ་ག་དང༌། དངོས་
གྲུབ་ཀྱི་ཡེ་ཤེས་རྣམས་གསུངས་པའོ། །དེ་ནས་རིམ་པ་བཞིན་དུ། མིང་པོ་
གསུམ་དང་། སྲིང་མོ་བཞི་དང་། ལྷ་མ་ཡིན་དང་། ཀླུ་རྣམས་ཀྱིས་རང་རང་
གི་སྙིང་པོ་ཕུལ་བས་དཀྱིལ་འཁོར་སྤྲུལ་ནས་སློབ་དཔོན་གྱི་ལས་དང་སློབ་མ་
གཞུག་པའི་ཆོ་ག་རྣམས་བཤད་དེ། །དུམ་བུ་གཉིས་པ་རྩ་བའི་རྒྱུད་ལས་
དཀྱིལ་འཁོར་བཅུ་རྟོག་པའོ། །དེ་ནས་དུམ་བུ་དང་པོ་དང་དུམ་བུ་གཉིས་པ་
རྩ་བའི་རྒྱུད་དུ་གསུངས་པའི་དངོས་གྲུབ་རྣམས་མྱུར་དུ་འགྲུབ་པའི། དེ་
ནས་རྡོ་རྗེ་ཆེན་པོ་ནི། །རི་རབ་རི་ཡི་རྩེ་མོ་ན། །ཞེས་སོགས་རྡོ་རྗེ་སེམས་
དཔའ་གསང་བའི་དཀྱིལ་འཁོར་གྱི་དང་པོ་སྦྱོར་བ་དང་། དཀྱིལ་འཁོར་
རྒྱལ་མཆོག་སྤྲུལ་ནས་སློབ་དཔོན་གྱི་ལས་དང་སློབ་མ་གཞུག་པའི་ཆོ་ག་ལ་་་
སོགས་པ་གསུངས་སོ། །དེ་ནས་དང་པོའི་དཀྱིལ་འཁོར་གྱི་གསང་བའི་དམ་
338



ཚིག་ཅེས་སོགས་ཀྱིས་རྡོ་རྗེ་སེམས་དཔའ་གསང་བའི་དཀྱིལ་འཁོར་དང་་་་
དུམ་བུ་གཉིས་པ་རྩ་བའི་རྒྱུད་ལས་གསུངས་པའི་རྡོ་རྗེ་སེམས་དཔའི་དཀྱིལ་
འཁོར་གྱི་ནས་ཀླུའི་དཀྱིལ་འཁོར་གྱི་བར་གྱི་ཕྱག་རྒྱ་དང་། ཕྱག་རྒྱ་བཅིང་
བའི་ཆོ་ག་དང་། ཕྱག་རྒྱ་ཐམས་ཅད་ཀྱི་གསང་བ་སྒྲུབ་པ་རྣམས་གསུངས་ཏེ་
དུམ་བུ་གཉིས་པ་རྩ་བའི་རྒྱུད་དོ། །དེ་ནས། སེམས་ཅན་ཐམས་ཅད་བདེ་
དོན་དང༌། །སྒྲུབ་པ་ཐམས་ཅད་བསྒྲུབ་པའི་ཕྱིར། །སངས་རྒྱས་སྲས་བཅས་
ཐམས་ཅད་ཀྱིས། །རྡོ་རྗེ་འཛིན་མཆོག་དེ་ལ་ཞུས། །ཞེས་སོགས་ཀྱིས།
དུམ་བུ་དང་པོ་དང་གཉིས་པའི་རྩ་བ་རྒྱུད་ཀྱི་རྟོག་པ་ཐམས་ཅད་བསྡུས་པ་
བཤད་པར་གསོལ་བ་བཏབ་ནས། རྟོག་པ་ལ་སོགས་པའི་དོན་དྲིས་པའི་
ལན་དུ། རྟོག་པའི་དོན་ནི་ཡི་གེ་ཧཱུྃ་གིས་གླུ་བླང་བའི་རྒྱུད་ཀྱི་བར་དང་།
ལས་རྒྱ་སྒྲུབ་པར་བྱེད་པའི་ཕྱག་རྒྱའི་རྒྱུད་དང་། ཕྱག་རྒྱུ་སྒྲུབ་པའི་གསང་
བའི་རྒྱུད་རྣམས་རྒྱུད་ཕྱི་མའི་ཆོ་ག་རྒྱས་པ་རྫོགས་པར་གསུངས་ནས། དེ་
བཞིན་གཤེགས་ པ་ ཐམས་ཅད་ཀྱིས་རྡོར་སེམས་ལ་གསོལ་བ་བཏབ་པས།
རྡོར་སེམས་ཀྱིས་རྒྱུད་ཀྱི་དོན་མཐར་ཐུག་པར་བྱིན་གྱིས་བརླབས་ནས་དེ་་་་
བཞིན་གཤེགས་པ་ཐམས་ཅད་འདུས་ཏེ་ལེགས་སོ་བྱིན་ནས་གསུངས་པ་ལ་
མངོན་པར་བསྟོད་པས་དུམ་བུ་གཉིས་པ་རྟོག་པའི་རྒྱལ་པོ་མཆོག་ཏུ་གྲུབ་པ་
རྫོགས་པར་གསུངས་སོ། །དེ་ལྟར་དུམ་བུ་གཉིས་པ་རྩ་བའི་རྒྱུད་དང་རྒྱུད་
ཕྱི་མ་གསུངས་པའི་རྗེས་ལ་དུམ་བུ་གཉིས་པ་ཉིད་ཀྱི་རྟོག་པ་ཐམས་ཅད་ཀྱི་
རྒྱུད་ཕྱི་མ་རྩ་བའི་རྒྱུད་ཀྱི་ངོ་བོ་ཉིད་བསྟན་པའི་ཕྱིར་རྡོ་རྗེ་སེམས་དཔས་རྡོ་
རྗེ་སེམས་དཔའ་དང་། དེ་བཞིན་གཤེགས་པ་དང་། མེ་ལྟར་འབར་བ་དང་།
སྤྱན་རས་གཟིགས་དང་། ནམ་མཁའི་སྙིང་པོ་རྣམས་ཀྱི་དཀྱིལ་འཁོར་སྤྲུལ་
，
*
，
339



ནས། སློབ་དཔོན་གྱི་ལས་དང་། སློབ་མ་གཞུག་པ་ལ་སོགས་པའི་ཆོ་ག་དང་།
དངོས་གྲུབ་ཀྱི་ཡེ་ཤེས་རྣམས་གསུངས་སོ། །དེ་ནས་རིམ་པ་བཞིན་དུ། མིང་
པོ་གསུམ་དང་། སྲིང་མོ་བཞི་དང༌། ཀླུ་དང་གདོན་གྱི་དཀྱིལ་འཁོར་དང༌།
རིགས་བསྡུས་པའི་དཀྱིལ་འཁོར་གྱི་དཀྱིལ་འཁོར་རྒྱལ་མཆོག་དང༌། སློབ་
དཔོན་གྱི་ལས་དང་། སློབ་མ་གཞུག་པ་ལ་སོགས་པ་རྣམས་གསུངས་པས་
རྟོག་པ་ཐམས་ཅད་ཀྱི་རྒྱུད་ཕྱི་མའི་རྩ་བའི་རྒྱུད་གསུངས་སོ། །དེ་ནས།
སངས་རྒྱས་ཀུན་གྱི་གསང་བ་ཆེ། །ཞེས་པ་ནས། གསང་བ་རས་རིས་ཀྱི་
དཀྱིལ་འཁོར་གསུངས་ཏེ། རྡོ་རྗེ་སེམས་དཔས་རྡོ་རྗེ་སེམས་དཔའ་དང་། དེ་
བཞིན་གཤེགས་པ་དང་། རྡོ་རྗེ་མེ་ལྟར་འབར་བ་དང་། མེ་ལྟར་འབར་བ་ཕྲ་
མོ་དང་། སྤྱན་རས་གཟིགས་དང་། ནམ་མཁའི་སྙིང་པོ་རྣམས་ཀྱི་གསང་བ་
རས་རིས་ཀྱི་དཀྱིལ་འཁོར་སྤྲུལ་ནས་སློབ་དཔོན་གྱི་ལས་དང་། སློབ་མ་
གཞུག་པའི་ཆོ་ག་ལ་སོགས་པ་གསུངས་སོ། །དེ་ནས་རྣལ་འབྱོར་གྱི་མཚན་
ཉིད་དང་། དཀྱིལ་འཁོར་ཕྱག་རྒྱའི་མཚན་ཉིད་དང༌། ལས་ཚོགས་སྒྲུབ་པར་
བྱེད་པ་རྣམས་ཀྱིས་ཕྱག་རྒྱུའི་རྒྱུད་གསུངས་སོ། །དེ་ནས་རྟོག་པ་ཐམས་ཅད་
ཀྱི་རྒྱུད་ཕྱི་མའི་རྩ་བའི་རྒྱུད་དང་། རྟོག་པ་ཐམས་ཅད་སྒྲུབ་པའི་ཆོ་ག་དང་།
ཕྱག་རྒྱའི་རྒྱུད་ཐམས་ཅད་ཀྱི་དྲི་བ་སྔོན་དུ་འགྲོ་བས་གཏན་ལ་འབེབས་པ་
ནི། དེ་ནས་སེམས་དཔའ་ཆེན་པོ་ཀུན། །ཞེས་སོགས་ཀྱིས་རྟོག་པ་དང་།
རྒྱུད་ཕྱི་མ་ལ་སོགས་པ་དྲིས་པའི་ལན་གྱིས་གཏན་ལ་ཕབ་པ་གསུངས་པ་ནི།
རྟོག་པ་ཐམས་ཅད་བསྡུས་པ་སྟེ་མཆོག་ཏུ་གསང་བའི་ཆོ་ག་གསུངས་སོ། །
དེ་ནས་རྡོར་སེམས་ཀྱིས་རྒྱུད་ཀྱི་དོན་བྱིན་གྱིས་བརླབས་ཤིང་སངས་རྒྱས་་་་་
ཐམས་ཅད་ཀྱིས་ལེགས་སོ་གནང་ནས་རྗེས་སུ་ཡི་རང་ངོ་། །དེས་སྔགས་དུམ་
340
+



རྫོགས་པར་གསུངས་ནས། དུམ་བུ་གསུམ་པ་དང་བཞི་པ་ནི་དུམ་བུ་གཉིས་
པའི་རྟོག་པ་ཐམས་ཅད་ཀྱི་ཕྱི་མའི་རྩ་བའི་རྒྱུད་ཀྱི། དེ་ནས་ཐོག་མའི་གནས་
ཉམས་དགའ། །ཞེས་པ་མན་ཆད་ལ་སློབ་དཔོན་ཀུན་སྙིང་གིས་ཁྱད་པར་
ཅུང་ཟད་འདོར་ལེན་བྱས་ནས་བཤད་པ་མ་གཏོགས་པ་གཞུང་ནས་ལོགས་
ན་མེད་དོ། །འདི་ལ་སློབ་དཔོན་ཀུན་སྙིང་གིས་དུམ་བུ་དང་པོ་ལ་དཀྱིལ་
འཁོར་བཅོ་ལྔ། གཉིས་པ་ལ་ཉི་ཤུ་རྩ་བདུན། གསུམ་པ་དང་བཞི་པ་ལ་ཉི་ཤུ་
རྩ་རེ་རེ་སྟེ་བརྒྱད་ཅུ་རྩ་བཞིར་བཞེད་ལ། སློབ་དཔོན་པདྨའི་རྡོ་རྗེ་ལྕགས་
ཀྱུས། དཀྱིལ་འཁོར་རྣམས་ནི་འབྱུང་བ་ཡི། །མདོར་བསྡུས་ནས་ནི་བཤད་བྱ་
ན། །གྲངས་ནི་བདུན་ཅུ་རྩ་བརྒྱད་དེ། །འདི་ལ་རྣམ་རྟོག་བྱ་མི་དགོས། །ཞེས་
དུམ་བུ་བཞི་པ་ལ་གསང་བའི་ལྷ་མོའི་དཀྱིལ་འཁོར་ལྔ་དེའི་རིགས་བསྡུས་་་་
དྲུག་མེད་པས་བདུན་ཅུ་རྩ་བརྒྱད་དུ་བཤད་ཅིང་། དཔལ་མཆོག་འགྲེལ་
ཆུང་ནས་ཀྱང་དེ་ལྟར་བཤད་དོ། །དེའི་ཕྱིར་འགྲེལ་ཆུང་སློབ་དཔོན་ཀུན་
སྙིང་གིས་མཛད་ཟེར་བ་ནི། མི་བདེན་ཏེ། གྲུབ་མཐའ་མ་མཐུན་པའི་ཕྱིར་
རོ། །རྡོ་རྗེ་སྙིང་པོ་རྒྱན་གྱི་རྒྱུད་ནི། སྟོན་པ་རྣམ་སྣང་། གནས་རྣམ་པར་སྣང་
མཛད་ཀྱི་སྙིང་པོ་འོད་གསལ་བའི་གཞལ་མེད་ཁང་ན། འཁོར་ཞིང་ཐམས་
ཅད་ཀྱི་རྡུལ་དང་མཉམ་པའི་བྱང་སེམས་དང་སངས་རྒྱས་ཀྱིས་བསྐོར་ཏེ་་་་
ཆོས་ཀྱི་ཚུལ་དག་པའི་སྒོ་སྟོན་པར་མཛད་དོ། །དེའི་ཚེ་རྣམ་སྣང་གིས་འཇམ་
དཔལ་ལ་སངས་རྒྱས་དང་རྡོ་རྗེ་འཛིན་ཐམས་ཅད་སྤྱན་དྲོངས་ཤིག་བཀའ་
སྩལ་པས། དེས་རྡོ་རྗེ་བསྡུ་བའི་སྔགས་རྒྱས་བསྡུས་སོ། །དེ་ནས་རྣམ་སྣང་
གིས་ཧཱུཾ་ཞེས་གསུངས་པས་དེ་བཞིན་གཤེགས་པ་ཐམས་ཅད་རྣམ་སྣང་གི་་་་་
ཐུགས་སུ་ཞུགས་ནས་རྣམ་སྣང་ཞལ་བཞི་པར་གྱུར་ཏེ་རྣམ་དག་གི་གནས་ཉི་
341



ཤུ་བཀའ་སྩལ་ལོ། །དེ་ནས་རྣམ་སྣང་གིས་ཧཱུཾ་དང་ཧཱུྃ་དང་ཨོ་དང་ཧཱུྃ་དང་
དྷཱི ཧ་དང་ཏྭཾ་དང་ དང་ཨཱ་དང་ཧཱུྃ་དང་ཨོ་དང་ཧ་དང་ཧཱི དང་ཧི
དང་བྷོ་དང་ཧཱུཾ་སྟེ་ཤེར་ཕྱིན་གྱི་ཚུལ་གྱི་སྒོའི་ཆོས་ཀྱི་རྣམ་གྲངས་ཕན་ཡོན་་་་་་
དང་བཅས་པ་དང་། ཤེར་ཕྱིན་སྒོ་ཉི་ཤུ་རྩ་ལྔ་པ་ཕན་ཡོན་དང་བཅས་པ་
གསུངས་ནས། རྡོ་རྗེ་སྙིང་པོ་རྒྱན་གྱི་སྙིང་པོ་ཕྱུང་བས་སངས་རྒྱས་ཀྱི་ཡུལ་
ཐམས་ཅད་སྣང་བར་བྱས་ནས་དཀྱིལ་འཁོར་ཆེན་པོ་བཀོད་པའི་ཏིང་ངེ་་་་
འཛིན་ལ་ཞུགས་ཏེ་འཇམ་དཔལ་ལ་བཀའ་སྩལ་པས། དེ་རྣམ་སྣང་གི་
ཐུགས་ཀར་ཞུགས་ནས་བྱིན་གྱིས་བརླབས་ཏེ་སྤྱན་སྔར་འཁོད་དོ། །དང་པོ་
སྦྱོར་བ་དང་དཀྱིལ་འཁོར་རྒྱལ་མཆོག་གི་ཏིང་ངེ་འཛིན་ནོ། །དེ་ནས་འཁོར་
ལོས་བསྒྱུར་བ་འཇམ་དཔལ་གྱིས་སློབ་དཔོན་གྱི་ལས་དཀྱིལ་འཁོར་ཆེན་པོ་
སྒོ་བདུན་སྦྲག་བྲི་བ་དང་སྒྲུབ་པ་དང་འཇུག་པར་གསོལ་བ་བཏབ་པའི་བར་
དང་། སློབ་མ་འཇུག་ཅིང་དབང་བསྐུར་བ་དང༌། རྡོ་རྗེའི་ཚིག་དང་དངོས་
གྲུབ་ཀྱི་ཡེ་ཤེས་ལ་བསླབ་པ་དང་། ཕྱག་རྒྱའི་ཡེ་ཤེས་དང༌། ཆོས་ཀྱི་ཡི་གེའི་
སྒོ་ལ་བསླབ་པ་དང་། དེ་བཞིན་གཤེགས་པ་དང་ཕྱག་རྒྱ་ཐམས་ཅད་ཀྱི་ཡེ་
ཤེས་རྣམས་གསུངས་སོ། །དེ་ནས་རྣམ་སྣང་གིས་དེ་བཞིན་གཤེགས་པ་
ཐམས་ཅད་ཀྱི་ཕྱག་རྒྱའི་ཡེ་ཤེས་དང་། གསང་བ་ཆེན་པོ་ཕྱག་རྒྱའི་ཡེ་ཤེས་
གསུངས་པ་དང་། འཇམ་དཔལ་གྱིས་རྡོ་རྗེའི་གློས་དེ་བཞིན་གཤེགས་པ་
ཐམས་ཅད་ལ་མཆོད་དེ་ཕྱག་འཚལ་ལོ། །དཀྱིལ་འཁོར་ཆེན་པོའོ། །དེ་ནས་
སངས་རྒྱས་རྣམས་འདུས་ནས་དེ་བཞིན་གཤེགས་པ་རྣམས་ཀྱི་ཐུགས་ཀར་་་་
ཞུགས་ཏེ་ཕྱག་རྒྱའི་དོན་ཞུས་པས། རྡོ་རྗེ་སྙིང་པོའི་དཀྱིལ་འཁོར་གྱིས་སློབ་
དཔོན་གྱི་ལས་དང་སློབ་མ་གཞུག་པའི་ཆོ་ག་དང་ཕྱག་རྒྱའི་ཡེ་ཤེས་རྣམས་་་་
342



གསུངས་ཏེ་ཕྱག་རྒྱུའི་རིམ་པར་ཕྱེ་བའོ། །དེ་ནས་སངས་རྒྱས་ཐམས་ཅད་
འདུས་ནས་རྣམ་སྣང་ལ་གསོལ་བ་བཏབ་པས། དེ་གསེན་ནས་འོག་མིན་
ནས་བྱོན་ཏེ་དགའ་ལྡན་དུ་ལྷ་རྣམས་ལ་ཆོས་བསྟན་ནས་ཟས་གཙང་གི་སྲས་
སུ་འཁྲུངས། མངོན་པར་བྱུང་། བདུད་བཞི་ལས་རྒྱལ་བའི་ཚུལ་བསྟན་
ནས་བྱང་ཆུབ་སྙིང་པོར་བཞུགས་ཏེ། ཏིང་ངེ་འཛིན་བྱེ་བ་བརྒྱ་སྟོང་ཕྲག་
བརྒྱད་ཅུ་རྩ་བཞི་ལ་ཞུགས་ནས་སངས་རྒྱས་ཐམས་ཅད་ཐུགས་ཀར་བཅུག་སྟེ་
མངོན་བྱང་ལྔས་བྱང་ཆུབ་མངོན་དུ་མཛད། ཚངས་པས་ཆོས་འཁོར་བསྐོར་
བར་གསོལ་བ་བཏབ་སྟེ། བསྐོར་ནས་གདུལ་བྱ་ཕྱིར་མི་ལྡོག་པ་ལ་བཀོད་
ནས་ཏིང་ངེ་འཛིན་ལས་བཞེངས་ནས་དཀྱིལ་འཁོར་སྤྲུལ་ཏེ། དཀྱིལ་འཁོར་
བྲི་བའི་ཆོ་ག་གསུངས་ཏེ་དབང་ཆེན་དཀྱིལ་འཁོར་རོ། །དེ་ནས་ཆུ་ལྷ་དང་།
མེ་ལྷ་དང༌། རླུང་ལྷའི་དཀྱིལ་འཁོར་གྱི་ཆོ་ག་དང༌། དེ་བཞིན་གཤེགས་པ་
ཐམས་ཅད་ཀྱི་སྒྲུབ་ཐབས་གསུངས་ཏེ་བཟླས་པའི་དེ་ཁོ་ན་ཉིད་ཀྱི་ལེའུའོ། །
དེ་ནས་རྣམ་སྣང་གིས་མཉམ་མེད་མི་གཡོ་བའི་བསྟོད་པ་གསུངས་ཏེ་བསྟོད་
པའི་ལེའུའོ། །དེ་ནས་དངོས་གྲུབ་ཀྱི་ཆོ་ག་རྒྱས་པ་མ་སྐུའི་སྒྲུབ་ཐབས་དང་།
རྫས་ཀྱི་སྒྲུབ་ཐབས་དང་། ཀ་ཀླུའི་སྦྱོར་བ་རྣམས་གསུངས་སོ། །དེ་ནས་
སངས་རྒྱས་ཐམས་ཅད་འདུས་ནས་རྣམ་སྣང་ལ་གསུང་གི་དཀྱིལ་འཁོར་
བཤད་པར་གསོལ་བ་བཏབ་པས། དེས་གསུང་གི་དཀྱིལ་འཁོར་སྒྲུབ་ཐབས་
དང་བཅས་པ་གསུངས་ཏེ་ངག་གི་སྒྲུབ་ཐབས་སོ། ། །དེ་ནས་སངས་རྒྱས་
ཐམས་ཅད་འདུས་ནས་གསོལ་བ་བཏབ་པས། འཁོར་ལོས་བསྒྱུར་བ་དང་།
གཟི་བརྗིད་ཕུང་པོ་དང་། ཀུན་ནས་སྣང་བའི་གཙུག་ཏོར་དང་། ཉོན་
མོངས་རྡོ་རྗེ་དང་། དེ་བཞིན་གཤེགས་པའི་གཙུག་ཏོར་དང་། རྒྱལ་བའི་
343



གཙུག་ཏོར་རྣམས་ཀྱི་ སྒྲུབ་ ཐབས་ གསུངས་ པས་གཙུག་ཏོར་གྱི་ཆོ་ག་རྒྱས་
པའི་རིམ་པར་ཕྱེ་བའོ། །དེ་ནས་སངས་རྒྱས་ཐམས་ཅད་འདུས་ནས་རྣམ་
སྣང་ལ་གསོལ་བ་བཏབ་པས། དེས་འཇམ་དབྱངས་དང༌། འཇིག་རྟེན་
དབང་ཕྱུག་དང་། རྡོ་རྗེ་འཛིན་དང༌། བྱམས་པ་དང༌། ནམ་སྙིང་དང་།
ཀུན་བཟང་དང་། སྒྲིབ་སེལ་དང་། ས་སྙིང་དང་། བློ་གྲོས་མི་ཟད་པ་དང་།
ནམ་མཁའ་མཛོད་དང་། ལག་ན་རིན་ཆེན་དང༌། རྒྱ་མཚོའི་བློ་གྲོས་དང་།
རྡོ་རྗེ་སྙིང་པོ་དང༌། རིན་ཆེན་འབྱུང་བའི་སྒྲུབ་ཐབས་རྣམས་ཀྱིས་སེམས་
དཔའི་སྒྲུབ་ཐབས་སོ། །དེ་ནས་སངས་རྒྱས་ཐམས་ཅད་འདུས་ནས་རྣམ་
སྣང་ལ་ཁྲོ་བོའི་དཀྱིལ་འཁོར་བཤད་པར་གསོལ་བ་བཏབ་པས། གཤིན་རྗེ་
གཤེད་དང༌། ཁྲོ་བོ་གཟེགས་མ་དང་། རྟ་མགྲིན་དང་། མི་གཡོ་བའི་སྒྲུབ་
ཐབས་རྣམས་ཀྱིས་ཁྲོ་བོའི་སྒྲུབ་ཐབས་སོ། །དེ་ནས་སངས་རྒྱས་ཐམས་ཅད་
འདུས་ནས་གཟུངས་དཀྱིལ་བཤད་པར་གསོལ་བས། རྣམ་སྣང་གིས་
གཟུངས་དཀྱིལ་ཤེར་ཕྱིན་གྱི་སྒྲུབ་ཐབས་དང་། སངས་རྒྱས་སྤྱན་དང༌། གོས་
དཀར་མོ་དང་། སྒྲོལ་མ་དང༌། ཁྲོ་གཉེར་ཅན་དང༌། མཱ་མ་ཀཱི་དང་། རྡོ་རྗེ་ལུ་
གུ་རྒྱུད་དང་། སྐུལ་བྱེད་མ་རྣམས་ཀྱི་སྒྲུབ་ཐབས་གསུངས་ནས། གསང་
བ་མཆོག་གི་དགྱེས་པ་ཞེས་སོགས་ཀྱིས་གླེང་གཞིའི་དོན་དང་རིགས་ཀྱི་དབྱེ་
བསྡུ་དང་། ས་བཅུ་གཉིས་ཀྱི་རྣམ་གཞག་རྣམས་གསུངས་ཏེ་སྔགས་ཀྱི་དེ་ཁོ་
ན་ཉིད་དོ། །དེ་ནས་སངས་རྒྱས་ཐམས་ཅད་འདུས་ནས་རྣམ་སྣང་ལ་གསོལ་
བ་བཏབ་པས། དེས་འཇམ་དཔལ་ཐེག་པ་ཆེན་པོ་མངོན་པར་རྟོགས་པ་
ཞེས་བྱ་བའི་དཀྱིལ་འཁོར་ཡོད་དོ་ཞེས་ གསུངས་ནས་ཅིའང་མི་གསུང་བ་
དང༌། འཇམ་དཔལ་གྱིས་དེ་བཤད་པར་གསོལ་བ་བཏབ་པས། དེས་དཀྱིལ་
344



འཁོར་གྱི་ཆོ་ག་དང༌། སློབ་མ་གཞུག་ཅིང་དབང་བསྐུར་བ་དང་། ཕྱག་རྒྱའི་
ཡེ་ཤེས་ལ་བསླབ་པ་རྣམས་གསུངས་པས། དམ་ཚིག་ཆེན་པོ་དེ་ཁོ་ན་ཉིད་
གསང་བའི་དཀྱིལ་འཁོར་རོ། །དེ་ནས་དེ་བཞིན་གཤེགས་པ་ཐམས་ཅད་
མཉམ་པ་ཉིད་མངོན་པར་དབང་བསྐུར་བའི་དཀྱིལ་འཁོར་དང་། འཇིག་
རྟེན་གསུམ་རྒྱལ་གྱི་དང༌། འགྲོ་བ་འདུལ་བ་ཡི་དང་། རྡོ་རྗེ་རིན་ཆེན་གྱི་
དང་། རྡོ་རྗེ་ལས་ཀྱི་དང་། འཇམ་དབྱངས་ཀྱི་དང༌། ཆོས་ཀྱི་འཁོར་ལོའི་
དང༌། ནམ་མཁའི་མཛོད་ཀྱི་དང༌། རྡོ་རྗེ་གནོད་སྦྱིན་གྱི་དང་། དོན་ཡོད་
རྒྱལ་པོའི་དང་། རྡོ་རྗེ་རྒྱལ་པོའི་དང་། རྡོ་རྗེ་ཆགས་པའི་དང༌། རྡོ་རྗེ་ལེགས་
པའི་དང་། རྡོ་རྗེ་གཟི་བརྗིད་ཀྱི་དང༌། རྡོ་རྗེ་རྒྱལ་མཚན་གྱི་དང་། རྡོ་རྗེ་
བཞད་པའི་དང༌། རྡོ་རྗེ་སྨྲ་བའི་དང་། རྡོ་རྗེ་སྲུང་བའི་དང༌། རྡོ་རྗེ་ཁུ་ཚུར་
གྱི་དང་། དབང་ཕྱུག་གི་དང༌། དགའ་བྱེད་དབང་ཕྱུག་གི་དང་། ནག་པོ་
ཆེན་པོའི་དང༌། མིང་པོ་གསུམ་གྱི་དང་། གཏུམ་བུ་རུའི་དཀྱིལ་འཁོར་
རྣམས་གསུངས་སོ། །དེས་རྩ་བའི་རྒྱུད་རྫོགས་ནས་རྒྱུད་ཕྱི་མ་ནི། དེ་ནས་
དེ་བཞིན་གཤེགས་པ་ཐམས་ཅད་འདུས་ནས་རྣམ་སྣང་ལ་མཚན་བརྒྱ་རྩ་་་་
བརྒྱད་པས་བསྟོད་པས་ཤེར་ཕྱིན་གྱི་དཀྱིལ་འཁོར་ཞེས་བྱ་བའི་རྟོག་པ་རྒྱས་
པའོ། །དེ་ནས་དེ་བཞིན་གཤེགས་པ་ཐམས་ཅད་འདུས་ནས་རྣམ་སྣང་ལ་
གསོལ་བ་བཏབ་པས། རྣམ་སྣང་ཏིང་ངེ་འཛིན་ལ་ཞུགས་པ་སྔོན་དུ་འགྲོ་
བས་སེམས་དཔའ་བཅུ་དྲུག་སྤྲུལ་ནས། དེ་དག་གིས་ཤེར་ཕྱིན་གྱི་ཚུལ་
བཤད་པར་གསོལ་བ་བཏབ་པས། བྱང་ཕྱོགས་སོ་བདུན། རྣམ་ཐར་སྒོ་
གསུམ། སྟོབས་བཅུ། རྣམ་ཐར་བརྒྱད། མི་འཇིགས་པ་བཞི། མཐར་གནས་
སྙོམས་འཇུག་དགུ། ཕར་ཕྱིན་བཅུ། ས་བཅུ། བྱང་ཆུབ་སེམས་དཔའི་རྣམ་
345



གཞག་བཅུ། དབང་བཅུ། སངས་རྒྱས་ཀྱི་ཆོས་མ་འདྲེས་པ་བཅོ་བརྒྱད། །
མཚན་སོ་གཉིས། དཔེ་བྱད་བརྒྱད་ཅུ་རྣམས་མཉམ་པ་ཉིད་ཅེས་བྱ་བའི་
ཤེར་ཕྱིན་གྱི་ཚུལ་གསུངས་པ་དང་། སངས་རྒྱས་ཐམས་ཅད་འདུས་ནས་
རྣམ་སྣང་ལ་ལེགས་སོ་བྱིན་ཏེ་བསྟོད་དོ། །དེ་ནས་རྣམ་སྣང་གིས་དེ་བཞིན་
གཤེགས་པ་ཐམས་ཅད་ལ་དངོས་གྲུབ་ཐམས་ཅད་ཀྱི་དཀྱིལ་འཁོར་བསྐྱེད་་་་
པར་མཛད་དུ་གསོལ་ཞེས་གསོལ་བས། དེ་ཐམས་ཅད་འདུས་ནས་རྣམ་སྣང་
ལ་གསོལ་བ་བཏབ་པས། རྣམ་སྣང་གིས་འཇམ་དཔལ་ལ་དཀྱིལ་འཁོར་གྱི་
ཆོ་ག་དང་། སློབ་མ་གཞུག་ཅིང་དབང་བསྐུར་བ་དང༌། དབང་བསྐུར་བའི་
བུམ་རྫས་གསུངས་པའི་འཕྲོ་ལ་ལུས་ཏེ། ཆོས་རྗེ་ས་སྐྱ་པས་བསྒྱུར་བའི་རྒྱུད་
ཀྱི་འཕྲོ། དཔང་ལོ་ཙཱ་པ་བློ་གྲོས་བརྟན་པས་བསྒྱུར་བ་དང་བཅས་པ་སྟེ།
འདི་ལ་དཀྱིལ་འཁོར་དངོས་སུ་གསལ་བར་གསུངས་པ་སུམ་ཅུ་སོ་གཉིས་་་་་་
སྣང་། འགྲེལ་པས་ཁྲོ་བོའི་དཀྱིལ་འཁོར་དྲུག་ཏུ་ཕྱེ་ནས་སོ་བདུན། རྒྱུད་ཕྱི་
མར་བྱང་ཆུབ་སེམས་དཔའི་དཀྱིལ་འཁོར་ལ། གཙོ་བོ་འཕོ་བ་བཤད་པས་
དཀྱིལ་འཁོར་བཞི་བཅུ་ཞེ་གཅིག་ཏུ་འགྱུར། དེ་གཞན་ལ་བསྒྲེས་ན་མང་
པོར་ཡང་འགྱུར་རོ། །དེ་བཞིན་གཤེགས་པ་ཐམས་ཅད་ཀྱི་སྐུ་དང་གསུང་
དང་ཐུགས་ཀྱི་གསང་བ་རྒྱན་གྱི་བཀོད་པ་ཞེས་བྱ་བའི་རྒྱུད་ཀྱི་རྒྱལ་པོ་ནི།
སྟོན་པ་རྣམ་སྣང་། གནས་སྐུ་གསུང་ཐུགས་ཡེ་ཤེས་རྒྱན་ཆེན་པོ་བཀོད་པའི་
སྙིང་པོ་ལ། འཁོར་ནམ་མཁའི་ཁམས་ཀྱི་རྡུལ་ཕྲན་དང་མཉམ་པའི་ལྷ་མོའི་
ཚོགས་དང་ཐབས་ཅིག་བཞུགས་ཏེ། སངས་རྒྱས་ཐམས་ཅད་ཡུམ་གྱིས་གླུས་
བསྟོད་ནས། ཡུམ་གྱི་དཀྱིལ་འཁོར་ཞུས་པས། སྟོན་པས་དཀྱིལ་འཁོར་བྲི་བ་
སྒྲུབ་པ་མཆོད་པ་སློབ་མ་གཞུག་ཅིང་དབང་བསྐུར་བ་རྣམས་གསུངས་ཏེ།
346



|
སྐུ་གསུང་ཐུགས་ཡེ་ཤེས་ཡུམ་ཆེན་མོའི་ཕྱག་རྒྱའི་ཡེ་ཤེས་ཀྱི་དཀྱིལ་འཁོར་
རོ། །དེ་ནས་གསང་བའི་ཡུམ་རྣམས་ཀྱིས་རང་རང་གི་སྒྲུབ་ཐབས་བཤད་
པར་གསོལ་བ་བཏབ་པས། རྣམ་སྣང་གིས། སློབ་དཔོན་གྱི་ལས་དང་། སློབ་
མ་གཞུག་པའི་ཆོ་ག་དང་། དངོས་གྲུབ་སྒྲུབ་པའི་ཡེ་ཤེས་རྣམས་གསུངས་
སོ། །དེ་ནས་ཡུམ་རྣམས་ཀྱིས་རྒྱས་པའི་དཀྱིལ་འཁོར་གསུང་བར་གསོལ་བ་
བཏབ་པས། སློབ་དཔོན་གྱི་ལས་དང་། སློབ་མ་གཞུག་པ་དང་། དངོས་གྲུབ་
ཀྱི་ཡེ་ཤེས་རྣམས་གསུངས་སོ། །དེ་ནས་ཡུམ་རྣམས་ཀྱིས་ལས་ཀྱི་དཀྱིལ་
འཁོར་གསུང་བར་གསོལ་བ་བཏབ་པས། སློབ་དཔོན་གྱི་ལས་དང་། སློབ་མ་
གཞུག་པ་དང་། དངོས་གྲུབ་ཀྱི་ཡེ་ཤེས་རྣམས་གསུངས་སོ། །དེ་ནས་ཡུམ་
རྣམས་ཀྱིས་ཕྱག་རྒྱའི་ཡེ་ཤེས་ཞུས་ནས། ཕྱག་རྒྱའི་ཡེ་ཤེས་དང་། གསང་
བའི་ཕྱག་རྒྱ་གསུངས་སོ། །དེ་ནས་ཡུམ་རྣམས་ཀྱིས་དགྱེས་པའི་དཀྱིལ་
འཁོར་ཞུས་པས། རྡོ་རྗེ་བཙུན་མོའི་དཀྱིལ་འཁོར་ལས་ཚོགས་ཀྱི་དབྱེ་བ་
དང་བཅས་པ་གསུངས་སོ། །དེ་ནས་ཡུམ་རྣམས་ཀྱིས་མཆོད་པས་མཆོད་དེ་
གསོལ་བ་བཏབ་པས་སྐུ་གསུང་ཐུགས་གསང་བ་རྒྱན་གྱི་བཀོད་པའི་དཀྱིལ་
འཁོར་གྱི་སློབ་དཔོན་གྱི་ལས་དང་། སློབ་མ་གཞུག་པའི་ཆོ་ག་དང་། དངོས་
གྲུབ་ཀྱི་ཡེ་ཤེས་རྣམས་གསུངས་སོ། །དེ་ནས་སངས་རྒྱས་ཡབ་ཡུམ་རྣམས་
ཀྱིས་གསོལ་བ་བཏབ་པས། གསང་བ་རྒྱན་གྱི་དཀྱིལ་འཁོར་གྱི་སློབ་དཔོན་
གྱི་ལས་དང་། སློབ་མ་གཞུག་པའི་ཆོ་ག་དང་། དངོས་གྲུབ་ཀྱི་ཡེ་ཤེས་རྣམས་
གསུངས་སོ། །དེ་ནས་ཡབ་ཡུམ་རྣམས་ཀྱིས་ཞུས་པས་ལྷ་མོའི་སྙིང་པོ་དང་
སྔགས་ཕྱག་རྒྱ་རྣམས་གསུངས་སོ། །དེ་ནས་ཡབ་རྣམས་ཀྱིས་ཞུས་པས་
ཡབ་ཀྱི་ཕྱག་རྒྱ་ལ་སོགས་པ་གསུངས་ནས་ ་ ཡབ་ཡུམ་ཐམས་ཅད་འདུས་
347



ནས་ཡབ་ཡུམ་ལ་སོགས་པའི་དོན་ཞུས་པས་དེ་རྣམས་ཀྱི་དོན་ལེགས་པར་་་་་
གསུངས་པས་གསང་བ་རྒྱན་གྱི་བཀོད་པའི་དཀྱིལ་འཁོར་ཆེན་པོའོ། །དེ་
ནས་ཡུམ་རྣམས་ཀྱིས་མཆོད་བསྟོད་ནས། མཆོད་པ་དང་མཆོད་པའི་ལན་ལ་
སོགས་པ་ཞུས་པས། དེ་རྣམས་གསུངས་སོ། །དེ་ནས་ཡབ་ཡུམ་གྱི་དཀྱིལ་
འཁོར་གྱི་གསང་བ་དམ་པ་ཞུས་པས་གསུངས་ནས། བསྟོད་པས་བསྟོད་དེ་
བཅོམ་ལྡན་འདས་ཀྱིས་གསུངས་པའི་གསང་བ་རྗེས་སུ་དྲན་པར་གྱུར་ཏོ། །
འདི་ལ་དཀྱིལ་འཁོར་བདུན་ཡོད་དོ། །གསང་བ་ནོར་བུའི་ཐིག་ལེའི་རྒྱུད་ནི།
སྟོན་པ་རྣམ་སྣང་། གནས་འོག་མིན་ལྷའི་རྒྱལ་པོའི་ཁང་བཟང་ན། འཁོར་
བྱང་སེམས་བྱེ་བ་ཕྲག་དགུ་བཅུ་རྩ་དགུ་དང་ཐབས་ཅིག་ཏུ་བཞུགས་ནས་་་
ཆོས་ཀྱི་ཚུལ་འདི་སྟོན་ནོ། །དེ་ནས་ཕྱག་རྡོར་གྱིས་གསོལ་བ་བཏབ་པས་ཞལ་
གྱིས་བཞེས་ནས། ཡང་ཕྱག་རྡོར་གྱིས་གསོལ་བ་བཏབ་པས། སངས་རྒྱས་
ཐམས་ཅད་རྣམ་སྣང་གི་ཐུགས་ཀར་ཞུགས་ཏེ། ཆེད་དུ་བརྗོད་ནས་ཀུན་
བཟང་ཐུགས་ཀ་ནས་ཐོན་ཏེ། །དེས་ཞུས་པས་རྒྱུད་ཀྱི་ཆེ་བ་དང་གང་ལ་
བསྟན་པའི་སྣོད་རྣམས་གསུངས་ནས། དེ་ནས་གསང་བའི་ཐིག་ལེའི་དཀྱིལ་
འཁོར་གྱི་སྔོན་དུ་བསྙེན་པའི་ཆོ་ག་སྙིང་གའི་བདག་འཇུག་དང་བཅས་པས་
སེམས་སོ་སོར་རིག་པ་རྒྱས་པ་གསུངས་སོ། །དེ་ནས་སངས་རྒྱས་ཐམས་ཅད་
འདུས་ཏེ་རྣམ་སྣང་ཆེན་པོ་ལ་རྡོར་དབྱིངས་ཀྱི་མཚན་བརྒྱ་རྩ་བརྒྱད་པ་དང་
འདྲ་བས་བསྟོད་ནས་དཀྱིལ་ཆོག་བཤད་པར་གསོལ་བ་བཏབ་པས། རྡོ་རྗེ་
དབྱིངས་ཀྱི་དཀྱིལ་འཁོར་གྱི་སྒྲུབ་ཐབས་ལ་སོགས་ཀྱི་ཚུལ་གསུངས་ནས། ལྷ་
མོའི་སྒྲུབ་པའི་ཚུལ་དང་། གྷཾ་དྷ་རི་དང༌། སྒྲོལ་མ་དང་། ཁྲོ་གཉེར་ཅན་གྱི་
སྒྲུབ་ཐབས་རྣམས་གསུངས་ཏེ་ལྷ་མོའི་རྒྱུད་ཀྱི་ཆོ་ག་རྒྱས་པའོ། །དེ་ནས་རྣམ་
348



1
སྣང་གིས་འཇིག་རྟེན་གསུམ་རྒྱལ་གྱི་དཀྱིལ་འཁོར་སྤྲུལ་ནས། དེའི་དོན་རྡོར་
སེམས་ཀྱིས་ཞུས་པས་ཟླ་བ་གཉིས་ཡི་གེ་དང་བཅས་པའི་རྒྱུ་མཚན་རྣམས་་་་་
གསུངས་ནས། ཡུམ་རྣམས་ཀྱིས་བསྟོད་པ་སྔོན་དུ་འགྲོ་བའི་གསོལ་བ་བཏབ་
པས། ཡུམ་རྣམས་ཀྱི་དབྱངས་ཀྱི་དཀྱིལ་འཁོར་གྱི་ཆོ་ག་སློབ་མ་གཞུག་པ་
དང་དངོས་གྲུབ་ཀྱི་ཡེ་ཤེས་དང་བཅས་པ་གསུངས་སོ། །དེ་ནས་ཕྱག་རྡོར་
གྱིས་གདུག་པ་སུས་འདུལ་ཞུས་པས། རྡོར་སེམས་ཕྱུང་ནས་དབང་ཕྱུག་གིས་
རང་གི་ཆུང་མ་རྡོར་སེམས་ལ་ཡོན་དུ་ཕུལ། དེས་ཀྱང་སངས་རྒྱས་ལ་ཕུལ།
སངས་རྒྱས་ཀྱིས་བཞེས་ཏེ་རྡོ་རྗེའི་ཆུས་དབང་བསྐུར་ནས་རྡོ་རྗེ་གར་མ་ཞེས་
མིང་བཏགས་སོ། །དེ་ནས་ཕྱག་རྡོར་གྱིས་བརྒྱ་བྱིན་བཏུལ་ནས་ཆུང་མ་
རྣམ་སྣང་ལ་ཕུལ་ཏེ་དབང་བསྐུར་ནས་སྒེག་མོར་མིང་བཏགས་སོ། །དེ་ནས་
ཕྱག་རྡོར་གྱིས་རྣམ་སྣང་ལ་ཞུས་ནས་སྒྱུ་འཕྲུལ་ཆེན་མོའི་རིག་པ་ལས་ཚོགས་
དང་བཅས་པ་གསུངས་ནས། ཡང་ཕྱག་རྡོར་གྱིས་ཞུས་པས་ལྷ་མོའི་བྷ་
གའི་ནང་དུ་མངོན་བྱང་ལྔ་ལྷ་བསྐྱེད་ཚུལ་ལ་སོགས་པ་གསུངས་ཏེ་གསང་་་་་
བའི་དེ་ཁོ་ན་ཉིད་སྦས་པའི་ཆོ་ག་རྒྱས་པའོ། །དེ་རྣམས་རྣམ་སྣང་འཛམ་
བུའི་གླིང་གི་བྱང་ངོས་ཀྱི་རྒྱ་མཚོའི་འགྲམ་དུ་བཙུན་མོའི་ཚོགས་དང་ཐབས་
ཅིག་ཏུ་བཞུགས་པ་ལ་ཕྱག་རྡོར་གྱིས་ཞུས་པས་ལྷ་མོ་བཞིའི་སྒྲུབ་ཐབས་དེ་་་
ནས་གཞོན་ནུ་མ་བཟང་མོས་ཞུས་པའི་ལན་དུ་ཕྱག་རྡོར་གྱིས་རྩ་བའི་སྦྱོར་
བ་དང་དགུག་པའི་ལས་ཚོགས་ལ་སོགས་པ་གསུངས་ནས་རྣལ་འབྱོར་མ་་་་་
རྣམས་ཀྱིས་དངོས་གྲུབ་སྟེར་བར་ཁས་བླངས་པ་དང་ཕྱག་རྡོར་གྱིས་དེ་་་
རྣམས་ལ་བཅུད་ལེན་ལ་སོགས་པའི་ལས་ཚོགས་གསུངས་ནས་རྒྱུད་གསང་་་་
བར་གདམས་སོ། །འདི་ལ་དངོས་སུ་དཀྱིལ་འཁོར་གཅིག་སྣང་ངོ༌། །ངན་
349



སོང་ ཐམས་ཅད་ཡོངས་སུ་སྦྱོང་བ་ གཟི་བརྗིད་ཀྱི་རྒྱལ་པོའི་བརྟག་པ་ནི།
སྟོན་པ་རྣམ་སྣང་གནས་སུམ་ཅུ་རྩ་གསུམ་གྱི་དགའ་བའི་ཚལ་གྱི་གཞལ་ཡས་
ཁང་ན། འཁོར་བརྒྱ་བྱིན་སོགས་འཇིག་རྟེན་པ་དང་། བྱང་སེམས་བྱེ་བ་
ཁྲག་ཁྲིག་བརྒྱ་སྟོང་དང་ཐབས་ཅིག་ཏུ་པདྨའི་གདན་ལ་བཞུགས་ཏེ། ངན་
སོང་གི་རྒྱུད་ཐམས་ཅད་ཡོངས་སུ་སྦྱོང་བ་ཞེས་བྱ་བའི་ཏིང་ངེ་འཛིན་ལ་་་་་་
ཞུགས་པས། མཛོད་སྤུ་ནས་འོད་ཟེར་བཀྱེ་བས་སེམས་ཅན་ཐམས་ཅད་
ཉོན་མོངས་པའི་འཆིང་བ་ལས་གྲོལ་བ་བདེ་བ་སོ་སོར་ཐོབ་ནས་དགའ་བའི་
ཚལ་ཐམས་ཅད་སྣང་བར་བྱས་ནས་བཅོམ་ལྡན་འདས་ལ་མཆོད་ཅིང་ཕྱག་
འཚལ་ནས། ཀྱེ་མ་སངས་རྒྱས་ཀྱེ་སངས་རྒྱས། །ཞེས་སོགས་ཀྱིས་ཆེད་དུ་
བརྗོད་དོ། །དེ་ནས་བརྒྱ་བྱིན་གྱིས་དེ་ལ་ངོ་མཚར་ཞུས་པས་སངས་རྒྱས་ཀྱི་
ཆེ་བའི་ཡོན་ཏན་གསུངས་པ་དང་། ལྷའི་བུ་ནོར་བུ་དྲི་མ་མེད་པའི་འོད་
གར་སྐྱེ་ཞུས་པས། མནར་མེད་དུ་སྐྱེས་པ་ལ་སོགས་པའི་སྡུག་བསྔལ་
གསུངས་པས་ལྷ་རྣམས་འཇིགས་ཏེ་བསྐྱབ་པར་ཞུས་པས་ཞལ་གྱིས་བཞེས་
པ་ལ་མཆོད་ནས་དེ་དག་ ཐམས་ཅད་རྡོ་རྗེ་བྱིན་གྱིས་བརླབ་པའི་ཏིང་ངེ་
འཛིན་དང་སྔགས་ཀྱིས་བྱིན་གྱིས་བརླབས་ཏེ་སྙིང་པོའི་ཚོགས་ཕན་ཡོན་་་
དང་བཅས་པ་གསུངས་པ་ནི། དོན་གྱིས་ན་དང་པོ་སྦྱོར་བ་དང་། དཀྱིལ་
འཁོར་རྒྱལ་མཆོག་སྟེ། སྔོན་དུ་བསྙེན་པའི་ཆོ་གའོ། །དེ་ནས་བརྒྱ་བྱིན་གྱིས་
གསོལ་བ་བཏབ་ནས། སློབ་དཔོན་གྱི་ལས་ཀྱི་ཆོ་ག་དཀྱིལ་འཁོར་བྲི་བ་དང་།
སྒྲུབ་ཅིང་མཆོད་པ། བདག་ཉིད་འཇུག་པ་དང་། སློབ་མ་གཞུག་ཅིང་དབང་
བསྐུར་བའི་ཆོ་ག་དང༌། རས་རིས་ལ་བརྟེན་པའི་དངོས་གྲུབ་ཀྱི་ཡེ་ཤེས་
རྣམས་གསུངས་སོ། །དེ་ནས་བརྒྱ་བྱིན་གྱིས་ངན་སོང་སྦྱོང་བའི་ཐབས་ཞུས་
350



，
ཚེ
ཀ
པས། དབང་བསྐུར་ཏེ་སྡིག་པ་སྦྱོང་བ་ལ་སོགས་པ། རོ་ཡོད་པ་དང་མེད་པ་
ལ་བྱ་བའི་ངན་སོང་སྦྱོང་ཐབས་རྣམས་རྒྱས་པར་གསུངས་པ་དང་། བརྒྱ་
བྱིན་གྱིས་ཆོ་ག་བྱས་པས་ནོར་བུ་དྲི་མ་མེད་པའི་འོད་དམྱལ་བ་ལས་ཐར་ཏེ་
དགའ་ལྡན་དུ་སྐྱེས་པ་དང༌། ལྷ་རྣམས་ཀྱིས་ངོ་མཚར་སྐྱེས་པ་དང་སྟོན་པ་
ལ་མཆོད་དེ་ཆེད་དུ་བརྗོད། ལྷའི་བུ་དེ་ཉིད་ཀྱང་འོངས་ནས་ཆེད་དུ་བརྗོད་
དེ་མཆོད་པ་རྒྱ་ཆེན་པོ་བྱས་ནས་སོང་ངོ་། །དེ་ནས་བརྒྱ་བྱིན་ལ་སོགས་པ་ངོ་
མཚར་སྐྱེས་ནས་ཆོ་གའི་ཕན་ཡོན་ཞུས་པས་རྒྱས་པར་བཀའ་སྩལ་ནས། དེ་
རྣམས་ཀྱིས་ཀྱང་བསྲུང་བར་ཁས་བླངས་ཏེ། སྟོན་པས་ཀྱང་བསྲུང་བར་
གདམས་ཏེ་བརྟག་པ་དང་པོ་ཀུན་རིག་གི་དཀྱིལ་འཁོར་རོ། །དེ་ནས་ཕྱག་
རྡོར་གདན་ལས་ལངས་ནས་སྟོན་པ་ལ་ཕྱག་བྱས་ནས་སྒྲིབ་པ་ཐམས་ཅད་་་་་
རྣམ་པར་དག་པའི་རྡོ་རྗེ་ཞེས་བྱ་བའི་ཏིང་ངེ་འཛིན་ལ་ཞུགས་ནས་སྙིང་པོ་
ཕྱུང་ངོ་། །དེ་ནས་སློབ་དཔོན་གྱི་ལས་ཀྱི་དཀྱིལ་འཁོར་བྲི་བ་ལ་སོགས་པ་
དང༌། སློབ་མ་གཞུག་ཅིང་དབང་བསྐུར་བ་དང་། གཤིན་པོའི་དོན་བྱ་བ་
རྣམས་དང་། འདི་ཉིད་དང་ཀུན་རིག་ཏུ་དགོས་པའི་ཕྱག་རྒྱའི་ཚོགས་དང་
རས་རིས་ཀྱི་སྒྲུབ་པ་རྣམས་གསུངས་སོ། །དེ་ནས་ཚངས་པ་སོགས་ཀྱིས་ཞུས་
ནས་ནོར་བུ་དྲི་མ་མེད་པའི་སྔོན་གྱི་སྐྱེས་རབས་གསུངས་ཏེ། ཤཱཀྱ་ཐུབ་པའི་
དཀྱིལ་འཁོར་རོ། །དེ་ནས་ཚངས་སོགས་ཀྱིས་ཕྱག་ན་རྡོ་རྗེ་ལ་མཚན་བཅུ་
པས་བསྟོད་ནས་གསོལ་བ་བཏབ་པས། ཕྱག་རྡོར་གྱིས་ཏིང་ངེ་འཛིན་སྔོན་
དུ་འགྲོ་བས་སྙིང་པོ་ཕྱུང་ངོ༌། །དེ་ནས་སློབ་དཔོན་གྱི་ལས་དང་སློབ་མ་
གཞུག་པ་ལ་སོགས་པ་དང་། རས་རིས་ལ་བརྟེན་པའི་དངོས་གྲུབ་ཀྱི་ཡེ་ཤེས་
རྣམས་གསུངས་ཏེ་ཕྱག་ན་རྡོ་རྗེའི་དཀྱིལ་འཁོར་རོ། །དེ་ནས་རྒྱལ་ཆེན་
351



བཞིས་རང་རང་གི་སྙིང་པོ་ཕུལ་ནས་དཀྱིལ་འཁོར་གྱི་ཆོ་ག་དང་། སློབ་
མ་གཞུག་ཅིང་དབང་བསྐུར་བའི་ཆོ་ག་གསུངས་ནས་དངོས་གྲུབ་སྒྲུབ་པར་
ཁས་བླངས་ཏེ། ཕྱག་རྡོར་ལ་རྒྱལ་ཆེན་བཞིས་བསྐོར་བའི་དཀྱིལ་འཁོར་རོ། །
དེ་ནས་ཕྱོགས་སྐྱོང་བཅུས་སྙིང་པོ་ཕུལ་ནས་སློབ་དཔོན་གྱི་ལས་དང་སློབ་མ་
གཞུག་པའི་ཆོ་ག་གསུངས་ནས་རང་རང་གི་འཕྲིན་ལས་སྒྲུབ་པར་ཁས་་་
བླངས་ཏེ་ཕྱོགས་སྐྱོང་བཅུའི་དཀྱིལ་འཁོར་རོ། །དེ་ནས་གཟའ་བརྒྱད་རྒྱུ་
སྐར་དང་བཅས་པས་སྙིང་པོ་ཕུལ་ནས་དཀྱིལ་འཁོར་གྱི་ཆོ་ག་གསུངས་ཏེ་་་་
ལས་སྒྲུབ་པར་ཁས་བླངས་སོ། །གཟའ་བརྒྱད་རྒྱུ་སྐར་དང་བཅས་པའི་
དཀྱིལ་འཁོར་རོ། །དེ་ནས་ཀླུ་བརྒྱད་ཀྱིས་སྙིང་པོ་ཕུལ་ནས་དཀྱིལ་འཁོར་གྱི་
ཆོ་ག་གསུངས་ཏེ་ལས་སྒྲུབ་པར་ཁས་བླངས་སོ། །དེ་ནས་དངོས་གྲུབ་ཀྱི་ཡེ་
ཤེས་གསུངས་ཏེ་ཀླུ་ཆེན་བརྒྱད་ཀྱི་དཀྱིལ་འཁོར་རོ། །དེ་ནས་འཇིགས་བྱེད་
བརྒྱད་ཆུང་མ་དང་བཅས་པས་སྙིང་པོ་ཕུལ་ནས་དཀྱིལ་འཁོར་གྱི་ཆོ་ག་དང་
དངོས་གྲུབ་ཀྱི་ཡེ་ཤེས་གསུངས་ཏེ་འཇིགས་བྱེད་བརྒྱད་ཀྱི་དཀྱིལ་འཁོར་
རོ། །དེ་ནས་ལྷ་ཆེན་བརྒྱད་ཀྱིས་སྙིང་པོ་ཕུལ་ནས་དཀྱིལ་འཁོར་གྱི་ཆོ་ག་
དང་དངོས་གྲུབ་ཀྱི་ཡེ་ཤེས་གསུངས་ནས་འཕྲིན་ལས་སྒྲུབ་པར་ཁས་བླངས་
ཏེ། ལྷ་ཆེན་བརྒྱད་ཀྱི་དཀྱིལ་འཁོར་ཏེ་ཕྱག་ན་རྡོ་རྗེ་གཙོ་བོར་བྱས་པའི་
དཀྱིལ་འཁོར་བདུན་ནོ། །དེ་ནས་ཕྱག་རྡོར་གྱིས་འཁོར་གྱི་དཀྱིལ་འཁོར་ལ་
གཟིགས་ནས་འཛུམ་པ་མཛད་པས། འཁོར་གྱི་དཀྱིལ་འཁོར་དེ་གཡོས་ཏེ་
ངོ་མཚར་དུ་གྱུར་ནས་དེའི་རྒྱུ་ཞུས་པས་ཚེ་དཔག་མེད་ཀྱི་སྙིང་པོ་ཕྱུང་ནས་
དཀྱིལ་འཁོར་གྱི་ཆོ་ག་དང་། དངོས་གྲུབ་ཀྱི་ཡེ་ཤེས་དང་། དབང་བསྐུར་
བའི་ཕན་ཡོན་དང་། གཤིན་པོ་ལ་དབང་བསྐུར་བའི་ཕན་ཡོན་དང་།
352



+༩།
གཤིན་པོའི་དོན་དུ་ཞི་རྒྱས་དབང་དྲག་གི་སྦྱིན་སྲེག་རྣམས་གསུངས་པས་ལྷ་
རྣམས་མགུ་ནས་བརྟག་པའི་རྒྱལ་པོ་བསྲུང་བར་ཁས་བླངས་ཏེ། ཚེ་དཔག་
མེད་ཀྱི་དཀྱིལ་འཁོར་རོ། །དེ་ནས་ཕྱག་ན་རྡོ་རྗེས་སྙིང་པོ་གསུངས་ནས་
དཀྱིལ་འཁོར་གྱི་ཆོ་ག་དང་། དངོས་གྲུབ་ཀྱི་ཡེ་ཤེས་དང་། ཕྱག་རྒྱུའི་ཡེ་ཤེས་
དང་། ཞི་རྒྱས་མངོན་སྤྱོད་ཀྱི་གདུང་བའི་སྔགས་རྣམས་གསུངས་ཏེ་འཁོར་
ལོས་བསྒྱུར་བ་རིགས་བསྡུས་པའི་དཀྱིལ་འཁོར་རོ། །དེ་ནས་ལྷ་རྣམས་ཀྱིས་
གསོལ་བ་བཏབ་པས་ཕྱག་ན་རྡོ་རྗེ་ཁྲོ་བོའི་སྐུར་བསྒྱུར་ནས་ཁྲོ་བོའི་སྙིང་པོ་
རྣམས་གསུངས་ཤིང་དཀྱིལ་འཁོར་གྱི་ཆོ་ག་དང་། ། མངོན་སྤྱོད་དང་ཞི་བ་
དང་རྒྱས་པ་དང་དབང་གི་སྦྱིན་སྲེག་ལ་བརྟེན་པའི་དངོས་གྲུབ་རྣམས་་་
གསུངས་ཏེ། མེ་ལྟར་འབར་བའི་དཀྱིལ་འཁོར་རོ། །དེ་ཐམས་ཅད་ཀྱི་སྙིང་
པོ་བྱུང་བས་ནི་དང་པོ་སྦྱོར་བ་དང་དཀྱིལ་འཁོར་རྒྱལ་མཆོག་བསྟན་པ་ཡིན་
ནོ། །དེ་ནས་བརྒྱ་བྱིན་ལ་སོགས་པ་རྣམས་ཀྱིས་མཆོད་པ་སྣ་ཚོགས་པས་
མཆོད་དེ། མཚན་བརྒྱ་རྩ་བརྒྱད་པས་བསྟོད་ནས་ཡི་རང་ངོ་། །འདི་ལ་
དཀྱིལ་འཁོར་བཅུ་གཉིས་ཡོད་དོ། །ངན་སོང་ཐམས་ཅད་ཡོངས་སུ་སྦྱོང་
བའི་རྒྱལ་པོའི་བརྟག་པ་ཕྱོགས་གཅིག་པ་ཞེས་བྱ་བ་གཙུག་དགུའི་རྒྱུད་དུ་་་་
གྲགས་པ་ནི། གླེང་གཞི་རྡོ་རྗེ་བྱིན་གྱིས་བརླབ་པའི་སྔགས་ཀྱིས་བྱིན་གྱིས་
བརླབས་པ་ཡན་ཆད་སྦྱོང་རྒྱུད་དང་འདྲ་བ་ལ། དང་པོ་སྦྱོར་བ་བསྟན།
དེ་ནས་ཏིང་ངེ་འཛིན་སྔོན་དུ་འགྲོ་བས་སྙིང་པོ་ཕྱུང་བས་དཀྱིལ་འཁོར་རྒྱལ་
མཆོག་སྤྲུལ་ཏེ་སྙིང་པོའི་ཕན་ཡོན་གསུངས་པས། བརྒྱ་བྱིན་གྱིས་དེའི་ཆོ་ག་
གསོལ་བ་བཏབ་པས། གནས་དང་ཉེར་སྤྱོད་དང་སྲུང་འཁོར་དང་ཚོགས་
གསོག་རྣམས་རྡོ་རྗེ་འབྱུང་བ་བཞིན་དུ་གསུངས་ནས། སྙིང་གའི་དཀྱིལ་
353



འཁོར་དང་བདག་འཇུག་དང་། ལུས་ལ་སེམས་དཔའ་སྒྲུབ་པ་དང་། ཕྱག་
རྒྱ་བཞིས་རྒྱས་གདབ་དང་། མཆོད་པ་དང་བསྟོད་པས་དང་པོ་སྦྱོར་བ་
གསུངས། དེ་ནས་དཀྱིལ་འཁོར་རྒྱལ་མཆོག་སློབ་དཔོན་ཀུན་སྙིང་གིས་
གཙུག་དགུའི་ཆོ་ག་བཞིན་དུ་གསུངས་ནས། དེ་ནས་ལས་རྒྱལ་མཆོག་ཡེ་
ཤེས་པ་སྤྱན་དྲང་བ་ནས་དབང་བསྐུར་བའི་བར་དང་། མཉམ་མེད་མི་
གཡོའི་བསྟོད་པ་དང་། གཏོར་ཆོག་དཔུང་བཟང་ལ་ཁ་འཕངས་དང་། ཁྲུས་
དང་། གཤིན་དོན་གྱི་སྦྱིན་སྲེག་རྣམས་གསུངས་སོ། །དེ་ནས་ཆོ་ག་བྱས་པས་
ལྷའི་བུ་ནོར་བུ་དྲི་མ་མེད་པ་ངན་འགྲོ་ལས་ཐར་ནས་དགའ་ལྡན་དུ་སྐྱེས་་་་་
པས་ལྷ་རྣམས་ངོ་མཚར་བས་མཆོད་པ་བྱས་སོ། །བརྟག་པ་དང་པོ་གཙུག་
དགུའི་དཀྱིལ་འཁོར་རོ། །དེ་ནས་བརྟག་པ་ཕྱི་མ་ཤཱཀྱ་ཐུབ་པའི་དཀྱིལ་
འཁོར་ནས་ཚེ་དཔག་མེད་ཀྱི་བར་ཐམས་ཅད་སྦྱོང་རྒྱུད་སྔ་མ་དང་འདྲ་བར་
གསུངས། དེ་ནས་འཁོར་ལོས་བསྒྱུར་བའི་དཀྱིལ་འཁོར་བྲི་བའི་བར་སྦྱོང་
རྒྱུད་སྔ་མ་དང་། དེ་ནས་དཀྱིལ་འཁོར་བྲི་བའི་དུས་ལ་སོགས་པ་དཀྱིལ་
འཁོར་གྱི་ཆོ་ག་དང་། སློབ་མ་དབང་བསྐུར་བ་དང་། ཀུན་རིག་གི་རས་རིས་
དང་གཤིན་པོའི་སྡིག་སྦྱོང་རྣམས་ཀུན་རིག་དང་འདྲ་བར་གསུངས་ནས། དེ་
ནས་ཁོར་ཡུག་ལ་འཇིག་རྟེན་པ་འགོད་ཚུལ་དང་། དཀྱིལ་འཁོར་བྲིས་ཚར་
ནས་དཀྱིལ་འཁོར་དུ་འཇུག་པ། བུམ་པ་སྒྲུབ་པ། བདག་འཇུག རྡོ་རྗེ་སྒྲུབ་
པ། ཡེ་ཤེས་པ་བཅུག་ནས་ཕྱག་རྒྱ་བཞིས་རྒྱས་གདབ་པ། མཆོད་པ། ཕྱོགས་
སྐྱོང་དང་འབྱུང་པོ་ལ་གཏོར་མ་གཏང་བ། སྦྱིན་སྲེག་བྱ་བ། ལྷ་ལ་གསོལ་
བ་གདབ་ཅིང་སློབ་མ་བཅུག་ནས་དབང་བསྐུར་བ་རྣམས་ཕལ་ཆེར་རྡོ་རྗེ་་་་
འབྱུང་བ་དང་འདྲ་བར་གསུངས་ནས། དེ་ནས་ལྷ་ལ་སོགས་པས་མཚན་
354



བརྒྱ་རྩ་བརྒྱད་པས་བསྟོད་ནས་རྗེས་སུ་ཡི་རང་ངོ་། །འདི་ལ་དཀྱིལ་འཁོར་
བཅུ་གཅིག་ཡོད་དོ། །འདི་རྒྱ་གར་བའི་པཎྜི་ཏ་དག་གིས་བྱས་པ་ཡིན་མིན་
བརྟག་གོ །ཤེས་རབ་ཀྱི་ཕ་རོལ་ཏུ་ཕྱིན་པའི་ཚུལ་བརྒྱ་ལྔ་བཅུ་པ་ནི། སྟོན་པ་
རྣམ་སྣང་གནས་གཞན་འཕྲུལ་དབང་བྱེད་ཀྱི་གཞལ་ཡས་ཁང་ན། འཁོར་
བྱང་སེམས་བྱེ་བ་ཕྲག་བརྒྱད་དང་ཐབས་ཅིག་ཏུ་བཞུགས་ནས་ཤེར་ཕྱིན་གྱི་
ཚུལ་བསྟན་ནོ། །འགྲེལ་པར་འདི་རྒྱུད་གཞན་ལས་ཕྱུང་བ་ཡིན་ཡང་རྒྱུད་
དེའི་མགོ་ན་ཡོད་པའི་གླེང་གཞི་སྨོས་པ་ཡིན་ཞེས་བཤད་དོ། །དེ་ནས་འཁོར་
རྣམས་ལ་རྣམ་པར་དག་པའི་གནས་རྣམས་དང་། དེ་ཐོས་པ་ལ་སོགས་པའི་
ཕན་ཡོན་གསུངས་ནས། དེ་ནས་ཕྱག་རྡོར་གྱིས་རྡོ་རྗེ་གསོར་སྙིང་གར་
གཏོད་པའི་ཚུལ་དུ་བཟུང་ནས་ཧཱུྃ་སྨྲས་པས་རྡོ་རྗེ་རིགས་ཀྱི་དཀྱིལ་འཁོར་་་་་
བསྟན་ནོ། །དེ་ནས་རྣམ་སྣང་གིས་ཤེར་ཕྱིན་གྱི་ཚུལ་བཞི་ཕན་ཡོན་དང་
བཅས་པ་གསུངས་ནས་བྱང་ཆུབ་མཆོག་གི་ཕྱག་རྒྱ་བཅས་ནས་ཨ་ཞེས་་་་
གསུངས་པས་དེ་བཞིན་གཤེགས་པའི་དཀྱིལ་འཁོར་བསྟན་ནོ། །དེ་ནས་རྣམ་
སྣང་གིས་ཤེར་ཕྱིན་སྒྲུབ་པའི་སྒོ་བཞི་ཕན་ཡོན་དང་བཅས་པ་གསུངས་ནས།
ཕྱག་རྡོར་གྱིས་འཇིག་རྟེན་གསུམ་རྒྱལ་གྱི་ཕྱག་རྒྱ་བཅིངས་ནས་ཧཱུྃ་ཞེས་སྨྲས་
པས་ཁྲོ་བོའི་དཀྱིལ་འཁོར་རོ། །དེ་ནས་རྣམ་སྣང་གིས་ཤེར་ཕྱིན་ཚུལ་བཞི་
ཕན་ཡོན་དང་བཅས་པ་གསུངས་ནས། སྤྱན་རས་གཟིགས་ཀྱིས་པདྨ་ཁ་
འབྱེད་པ་ཏིཿ ཞེས་བརྗོད་པས་འགྲོ་འདུལ་གྱི་དཀྱིལ་འཁོར་རོ། །དེ་ནས་
རྣམ་སྣང་གི་ཤེར་ཕྱིན་སྦྱིན་པའི་ཚུལ་བཞི་གསུངས་ནས། ནམ་སྙིང་གིས་
རིན་པོ་ཆེ་དཔྲལ་བར་བཞག་ནས་ཏྭཾ་ཞེས་སྨྲས་པས་རིན་པོ་ཆེའི་དཀྱིལ་
འཁོར་རོ། །དེ་ནས་རྣམ་སྣང་གིས་ཤེར་ཕྱིན་ཕྱག་རྒྱ་འཛིན་པའི་ཚུལ་ཕན་
355



ཡོན་དང་བཅས་པ་གསུངས་ནས། རྡོ་རྗེ་ཁུ་ཚུར་དམ་ཚིག་གི་ཕྱག་རྒྱ་འཛིན་
པས་ཨཱཿ ཞེས་སྨྲས་ཏེ་རྡོ་རྗེ་ཁུ་ཚུར་གྱི་དཀྱིལ་འཁོར་རོ། །དེ་ནས་རྣམ་སྣང་
གིས་རྣམ་ཐར་སྒོ་བཞི་གསུངས་ནས། འཇམ་དཔལ་གྱིས་ཨ་ཞེས་སྨྲས་ཏེ་
འཇམ་དཔལ་གྱི་དཀྱིལ་འཁོར་རོ། །དེ་ནས་རྣམ་སྣང་གིས་ཤེར་ཕྱིན་དཀྱིལ་
འཁོར་ལ་འཇུག་པའི་ཚུལ་བཞི་གསུངས་ནས་རྡོ་རྗེ་རྒྱུས་འཁོར་ལོ་བསྐོར་་་་་
ཞིང་ཧཱུྃ་ཞེས་སྨྲས་ཏེ་རྡོ་རྗེ་རྒྱུའི་དཀྱིལ་འཁོར་རོ། །དེ་ནས་རྣམ་སྣང་གིས་
ཤེར་ཕྱིན་མཆོད་པའི་ཚུལ་བཞི་གསུངས་ནས་ནམ་མཁའ་མཛོད་ཀྱིས་ཨོ་
ཞེས་སྨྲས་ཏེ་ནམ་མཁའ་མཛོད་ཀྱི་དཀྱིལ་འཁོར་རོ། །དེ་ནས་རྣམ་སྣང་གིས་
ཤེར་ཕྱིན་སེམས་ཅན་འདུལ་བའི་ཚུལ་བཞི་གསུངས་ནས། རྡོ་རྗེ་གནོད་
སྦྱིན་གྱིས་མཆེ་བའི་ཕྱག་རྒྱ་བསྟན་ནས་ཧ་ཞེས་སྨྲས་ཏེ་རྡོ་རྗེ་གནོད་སྦྱིན་གྱི་
དཀྱིལ་འཁོར་རོ། །དེ་ནས་རྣམ་སྣང་གིས་ཤེར་ཕྱིན་ཆོས་ཐམས་ཅད་ཀྱི་
མཆོག་གི་ཚུལ་བཞི་གསུངས་ནས། ཕྱག་རྡོར་གྱིས་ཧཱུྃ་ཞེས་སྨྲས་ཏེ་རིགས་
བསྡུ་བའི་དཀྱིལ་འཁོར་རོ། །དེ་ནས་རྣམ་སྣང་གིས་ཤེར་ཕྱིན་སེམས་ཅན་
བྱིན་གྱིས་རློབ་པའི་ཚུལ་བཞི་གསུངས་ནས། དབང་ཕྱུག་གིས་དྲི་ཞེས་སྨྲས་
ཏེ་ཞི་བ་མདུང་གི་དཀྱིལ་འཁོར་རོ། །མ་མོས་བྷོ་ཞེས་སྨྲས་ནས་མ་མོའི་
དཀྱིལ་འཁོར་རོ། །མིང་པོ་གསུམ་གྱིས་སཱ་ཞེས་སྨྲས་ཏེ་མིང་པོ་གསུམ་གྱི་
དཀྱིལ་འཁོར་རོ། །སྲིང་མོ་བཞིས་ཧཱུྃ་ཞེས་སྨྲས་ཏེ་སྲིང་མོ་བཞིའི་དཀྱིལ་
འཁོར་རོ། །དེ་ནས་རྣམ་སྣང་གིས་ཤེར་ཕྱིན་བྱིན་གྱིས་བརླབ་པ་མཐར་ཐུག་
པའི་ཚུལ་བཞི་ཕན་ཡོན་དང་བཅས་པ་གསུངས་ནས། དེ་བཞིན་གཤེགས་
པ་ཐམས་ཅད་འདུས་ནས་ལེགས་སོ་བྱིན་ཏེ་བསྟོད་ནས་བྱིན་གྱིས་བརླབས་
ནས་གསུངས་པ་ལ་མངོན་པར་བསྟོད་དོ། །དེ་ནས་རྣམ་སྣང་གིས་ཤེས་རབ་
356



ཀྱི་ཕ་རོལ་ཏུ་ཕྱིན་པའི་སྒོ་མཆོག་དང་པོའོ། །ཐོག་མ་དང་ཐ་མ་དང་དབུས་
མེད་པ། དངོས་གྲུབ་དམ་པའི་ཚུལ་བཞི་ཕན་ཡོན་དང་བཅས་པ་དང་།
དེའི་རྒྱུ་མཚན་དང་ཆོས་ཀྱི་རྣམ་གྲངས་འདི་འཛིན་པའི་ཕན་ཡོན་དང་་་་
བཅས་པ་གསུངས་ཏེ། དེ་ལ་འགྲེལ་པར་དཀྱིལ་འཁོར་རྒྱས་པར་ན་ལྔ། དེ་
ལས་བསྡུ་ན་བཞི། ： དེ་ལས་བསྡུ་ན་གསུམ་དུ་བཤད་དོ། །དེ་ནས་རྣམ་སྣང་
གིས་ཤེས་རབ་ཀྱི་ཕ་རོལ་ཏུ་ཕྱིན་པའི་སྒོ་ཉི་ཤུ་རྩ་ལྔ་ཕན་ཡོན་དང་བཅས་པ་
གསུངས་ནས་བཅོམ་ལྡན་འདས་ཀྱིས་གསུངས་པ་ལ་མངོན་པར་བསྟོད་དོ། །
འདི་ལ་དཀྱིལ་འཁོར་བཅོ་ལྔའམ་ཉི་ཤུར་འགྱུར་བར་འགྲེལ་པ་ལས་བཤད་
དོ། །འདི་དཔལ་མཆོག་དུམ་བུ་དང་པོ་དང་ཕལ་ཆེར་འདྲ་བར་སྣང་ངོ་། །
ཤེས་རབ་ཀྱི་ཕ་རོལ་ཏུ་ཕྱིན་པ་སྒོ་ཉི་ཤུ་རྩ་ལྔ་པ་ནི། སྟོན་པ་རྣམ་སྣང་གནས་
རི་རབ་ཀྱི་ཟོམ་ལྷ་རྣམས་ཀྱི་མཚན་མོའི་གནས་ན། འཁོར་བྱང་སེམས་བྱེ་བ་
ཁྲག་ཁྲིག་འབུམ་ཕྲག་དང་ལྷན་ཅིག་ཏུ་ལྷ་ལ་སོགས་པ་དང༌། དགེ་སློང་
རྣམས་ལ་ཆོས་སྟོན་པ་དང་། ཕྱག་རྡོར་རྡོ་རྗེའི་རིགས་ཐམས་ཅད་ཀྱིས་
བསྐོར་བ་འོངས་ནས། སྟོན་པ་ལ་ཕྱག་འཚལ་ནས་ཕྱོགས་གཅིག་ཏུ་འདུག་
གོ །དེ་ནས་སྟོན་པས་ཕྱག་རྡོར་ལ་ཤེར་ཕྱིན་སྒོ་ཉི་ཤུ་རྩ་ལྔ་པ་གསུངས་ནས།
བཅོམ་ལྡན་འདས་ཀྱིས་གསུངས་པ་ལ་མངོན་པར་བསྟོད་དོ། །འདི་རྡོ་རྗེ་
སྙིང་པོ་རྒྱན་གྱི་རྒྱུད་ན་ཡོད་པའི་སྒོ་ཉི་ཤུ་རྩ་ལྔ་པ་དང་འདྲ་བར་འདུག་པས་
དེ་ནས་ཕྱུང་བའམ། དེ་དང་ཆ་མཐུན་པའི་རྒྱུད་དོ། །རབ་ཏུ་གནས་པ་
མདོར་བསྡུས་པའི་རྒྱུད་ནི། སྟོན་པ་རྣམ་སྣང་གི་ཏིང་ངེ་འཛིན་ལ་ཞུགས་
ནས། རབ་ཏུ་གནས་བྱའི་རྟེན། གནས་བྱེད་ཀྱི་སློབ་དཔོན། གང་དུ་བྱ་བའི་
གནས། རབ་གནས་མ་བྱས་པའི་ཉེས་དམིགས། བྱས་པའི་ཕན་ཡོན། དོན་
357



དམ་པར་རབ་གནས་མེད་ཀྱང་ཀུན་རྫོབ་ཏུ་དགོས་པ། རབ་གནས་ཀྱི་སྦྱོར་
དངོས་རྗེས་གསུམ་གྱི་ཆོ་ག དུས་ནམ་གྱི་ཚེ་བྱ་བ་དང་བཅས་པ་གསུངས་
སོ། །འདི་ཕྱིའི་དེ་ཉིད་བཅུས་ཁྱད་པར་དུ་བྱས་པའི་ཕྱིར་རྣལ་འབྱོར་གྱི་རྒྱུད་
སྐོར་དུ་གཏོགས་སོ། །བཞི་པ་ལ། སམྦི་ཊ་ལས། ཁ་ཅིག་ཏུ་ནི་བྱང་ཆུབ་ཆེན་
པོའི་སེམས། །ཁ་ཅིག་ཏུ་ནི་ཇི་ལྟར་སྤྱོད་རྗེས་འབྲང་། །ཁ་ཅིག་ཏུ་ནི་དགའ་
ལྡན་ལྷ་རྣམས་ལས། །མཆོག་ཏུ་ཡང་ནི་འབབ་པར་གྱུར་པ་དང་། །ཁ་ཅིག་
ཏུ་ནི་བལྟམས་པ་རྣམ་དག་ཅིང་། །ཁ་ཅིག་ཏུ་ནི་ཁབ་ནས་གསལ་འབྱུང་
དང་། །ཁ་ཅིག་ཏུ་ནི་བྱང་ཆུབ་ཆེན་པོར་མཆོད། །ཁ་ཅིག་ཏུ་ནི་བདུད་ལས་
མཆོག་ཏུ་རྒྱལ། །ཁ་ཅིག་ཏུ་ནི་བྱང་ཆུབ་མངོན་བྱང་ཆུབ། །ཁ་ཅིག་ཏུ་ནི་
འཁོར་ལོ་རབ་ཏུ་བསྐོར། །ཁ་ཅིག་ཏུ་ནི་ཕས་ཀྱི་རྒོལ་བ་ནི། །ལྷན་ཅིག་ཆོས་
ཀྱིས་ཚར་ནི་གཅོད་པའོ། །ཁ་ཅིག་ཏུ་ནི་དངོས་གྲུབ་ཀུན་དབང་ཕྱུག །ལ་
ལར་དཔལ་ལྡན་འཇིག་རྟེན་གསུམ་ལས་རྒྱལ། །ཁ་ཅིག་ཏུ་ནི་དཔག་བསམ་
ཤིང་མཆོག་ཀུན། །དངོས་གྲུབ་དབང་ཕྱུག་བླ་ན་མེད་པ་ཉིད། །ཅེས་
གསུངས་པའི་དགོངས་པ། དང་པོར་བྱང་ཆུབ་མཆོག་ཏུ་ཐུགས་བསྐྱེད་ཚུལ།
བར་དུ་བསྐལ་པ་གྲངས་མེད་གསུམ་དུ་ཚོགས་བསགས་ཚུལ། མཐར་མངོན་
པར་རྫོགས་པའི་སངས་རྒྱས་ཚུལ། སངས་རྒྱས་ནས་ཆོས་ཀྱི་འཁོར་ལོ་བསྐོར་
ཚུལ་དང་བཞིའོ། །དང་པོ་ནི། མན་ངག་སྙེ་མར། དཔེར་ན་བདག་ཅག་
གི་སྟོན་པས་ནི་བཅོམ་ལྡན་འདས་ཤཱཀྱ་ཐུབ་པ་ཡང་དག་པར་རྫོགས་པར་་་་
སངས་རྒྱས་ལ། རབ་གསལ་ཞེས་བྱ་བའི་རྒྱལ་པོར་གྱུར་པས་སྨོན་པའི་བྱང་
ཆུབ་ཀྱི་སེམས་བསྐྱེད་པར་གྱུར་ཏོ། །བཅོམ་ལྡན་འདས་མར་མེ་མཛད་ལ་
ཡང་འཇུག་པ་བྱང་ཆུབ་ཀྱི་སེམས་སོ་ཞེས་སོ། །
358



，
，
གཉིས་པ་ནི། མན་སྙེར། བསྐལ་པ་གྲངས་མེད་པ་གསུམ་རྣམས་སུ་
ཡང་བྱང་ཆུབ་སེམས་དཔར་གྱུར་པའི་བཅོམ་ལྡན་འདས་ཀྱིས། - སྦྱིན་པ་ལ་
སོགས་པའི་ཕ་རོལ་ཏུ་ཕྱིན་པ་རྣམས་སྤྱད་ཅིང་རིམ་གྱིས་རྫོགས་པའོ། །ཞེས་
པ་ལྟར་རོ། ། ས ་་་་་
གསུམ་པ་ནི། རྡོ་རྗེ་ཕྲེང་བའི་འགྲེལ་པར། འདིར་བཅོམ་ལྡན་འདས་
རྡོ་རྗེ་འཆང་གི་སྤྲུལ་པའི་སྐུ་དངོས་རྒྱལ་བུ་དོན་ཐམས་ཅད་གྲུབ་པས་ཆུ་བོ་
ནི་རཉྫ་ནའི་འགྲམ་དུ་ཕྱིན་ཅི་ལོག་གི་ཏིང་ངེ་འཛིན་མཁའ་ཁྱབ་ཅེས་བྱ་བ་
ལ་སྙོམས་པར་ཞུགས་ཏེ། ། འདི་ཉིད་ནི་བྱང་ཆུབ་བོ་སྙམ་དུ་དགོངས་ནས་
གནས་པར་གྱུར་ཏོ། །དེ་ནས་མངོན་པར་དགའ་བ་དང༌། འོག་མིན་དང༌།
རིན་ཆེན་འབྱུང་གནས་དང་། བདེ་བ་ཅན་དང་། མེ་ཏོག་ལྡན་པ་ཞེས་བྱ་
བའི་སངས་རྒྱས་ཀྱི་ཞིང་རྣམས་ནས་བྱོན་ཏེ། རྒྱལ་པོ་དོན་ཐམས་ཅད་གྲུབ་
པ་དེ་ཉིད་ལ། བསམ་གཏན་འདི་ནི་རྣམ་དག་མིན། །བྱ་བ་ལ་སོགས་པས་
བསྐུལ་བས། དེ་ནས་ཕྱིན་ཅི་ལོག་གི་བསམ་གཏན་དེར་གྱུར་ཏོ། །དེའི་རྗེས་
སུ་བར་སྣང་ལ་དེ་བཞིན་གཤེགས་པ་ཐམས་ཅད་ཀྱིས་ཡོངས་སུ་གང་བ་རྣམ་
པར་གཟིགས་ནས། ཨོཾ་སརྦ་ཏ་ཐཱ་ག་ཏ་ཀཱ་ཡ་ཝཱ་ཀ་ཙིཏྟ་པྲ་ཎ་མེ་ན་བཛྲ་
བནྡྷ་ནཾ་ཀ་རོ་མི་ཞེས་བྱ་བས་ཕྱག་འཚལ་བ་དང་བསྐོར་བ་སྔོན་དུ་འགྲོ་བས་
ཕྱིན་ཅི་མ་ལོག་པ་དེ་ཁོ་ན་ཉིད་ཀྱི་ངོ་བོའི་ཏིང་ངེ་འཛིན་བསྟན་པའི་དོན་དུ་
བཅོམ་ལྡན་འདས་དེ་རྣམས་ཉིད་ལ་གསོལ་བ་བཏབ་པར་གྱུར་ཏོ། །དེ་ནས་
བཅོམ་ལྡན་འདས་དེ་རྣམས་ཀྱིས་ཕྱག་རྒྱ་ཆེན་པོའི་དཀྱིལ་འཁོར་སྤྲུལ་པ་
སྔོན་དུ་འགྲོ་བས་སློབ་མ་སྟ་གོན་ལ་གནས་པ་དང་། བྱང་ཆུབ་ཏུ་སེམས་
བསྐྱེད་པ་དང་། དབང་བསྐུར་བཞི་དང་། དམ་ཚིག་དང་སྡོམ་པ་སྦྱིན་
359



པ་སྔོན་དུ་འགྲོ་བས་རབ་ཏུ་དབྱེ་བ་དང་བཅས་པའི་དབང་བསྐུར་བཞི་པ་
རྣམས་ཀྱིས་དབང་བསྐུར་ནས་ཏིང་ངེ་འཛིན་གསུམ་དང་། རིགས་བརྒྱ་རབ་
ཏུ་དབྱེ་བ་དང་། རིམ་པ་ལྔ་བསྟན་པའི་རིམ་པ་མན་ངག་སྙེ་མར་བསྟན་
ནས། དེ་བཞིན་གཤེགས་པ་དེ་རྣམས་རང་རང་གི་སངས་རྒྱས་ཀྱི་ཞིང་དུ་
ཉེ་བར་གཤེགས་པར་གྱུར་ཏོ། །དེ་ནས་བཅོམ་ལྡན་འདས་ཤཱཀྱ་སེངྒེ་སྔོན་
བཅོམ་ལྡན་འདས་རྣམས་ཀྱིས་བསྟན་པའི་མན་ངག་ གི་དབང་པོ་རྣོན་པོ་
ཉིད་ཀྱི་ཕྱིར་མངོན་དུ་མཛད་ནས་ནམ་ཕྱེད་ན་མངོན་པར་རྫོགས་པར་་་་
སངས་རྒྱས་ཏེ་ཐོ་རངས་ཀྱི་དུས་སུ་བདུད་བཅོམ་པར་མཛད་ནས། ཞེས་པ་
དང་། དགྱེས་རྡོར་གྱི་དོན་བསྡུས་ཀྱི་འགྲེལ་པ་ལས། སངས་རྒྱས་བཅོམ་ལྡན་
འདས་ཀྱིས་བྱང་ཆུབ་ཏུ་ཐུགས་བསྐྱེད་དེ། བྱང་ཆུབ་ཀྱི་ཕྱོགས་དང་ཕ་རོལ་
ཏུ་ཕྱིན་པ་ལ་སོགས་པའི་སྒོ་ནས་ཚོགས་བསགས་ཏེ། བསྐྱེད་པའི་རིམ་པ་
ནས་བརྩམས་ནས་ས་བདུན་པའི་བར་དུ་ཀུན་རྫོབ་ཀྱི་བདེན་པ་རྫོགས་པར་
མཛད། ས་བརྒྱད་པ་ནས་ས་བཅུ་པའི་བར་སྣང་བ་གསུམ་རྣམ་པར་དག་
པར་སྦྱངས་ནས་ས་བཅུ་ཐོབ་སྟེ། ཟུང་དུ་འཇུག་པའི་རིམ་པས་ཀུན་ཏུ་
བཟང་པོའི་ས་ལ་དོན་དམ་པའི་བདེན་པ་ལྷུན་གྱིས་གྲུབ་སྟེ། དགའ་ལྡན་
ནས་འཛམ་བུའི་གླིང་དུ་བབས་ཏེ། དཀའ་ཐུབ་ཀྱིས་སྤྲུལ་པའི་སྐུ་འཇིག་
རྟེན་མི་ཡུལ་དུ་བཞག་ནས། ཡིད་གནས་གྱུར་པའི་ཏིང་ངེ་འཛིན་གྱི་སྐུ་འོག་
མིན་དུ་གཤེགས་ཏེ། མངོན་པར་བྱང་ཆུབ་པ་ལྔ་བརྙེས་ནས། གསང་
སྔགས་ཀྱི་ཚུལ་གྱིས་མངོན་པར་རྫོགས་པར་སངས་རྒྱས་ཏེ་ཚངས་པ་ཆེན་པོའི་
གནས་དང༌། དབང་བསྒྱུར་གྱི་ཁང་བ་དང༌། རི་རབ་ཀྱི་སྟེང་ལ་སོགས་པར་
ལྷ་རྣམས་བཏུལ་ལོ། །དེ་ནས་མི་ཡུལ་དུ་གཤེགས་ཏེ་རྡོ་རྗེའི་གདན་ལ་མངོན་
360



བ
པར་རྫོགས་པར་སངས་རྒྱས་ནས། ། ལྷ་དང་མི་ལ་སོགས་པ་གདུལ་བའི་
ཐབས་མང་དུ་གསུངས་མོད་ཀྱི། ཞེས་དང་། ལོ་ཙཱ་བ་ཆེན་པོ་རིན་ཆེན་
བཟང་པོས་ཀྱང་དེ་ལྟར་བཞེད་མོད་ཀྱི། ངེས་པའི་དོན་ལ། ཟས་གཙང་གི་
སྲས་དོན་ཐམས་ཅད་གྲུབ་པའི་རྟེན་ལ་སངས་རྒྱས་པ་མ་ཡིན་གྱི། དེའི་སྔོན་
དུ་སངས་རྒྱས་ཟིན་ནས། དེ་ནས་མཛད་པ་བཅུ་གཉིས་ཀྱི་སྤྲུལ་པ་སྟོན་པ་
ཡིན་པའི་ཕྱིར་ཏེ། སྒྲོན་གསལ་ཐུན་མོང་མ་ཡིན་པའི་གསང་བའི་ལུང་
དྲངས་པ། དེ་ནས་གཞན་ཡང་ཐམས་ཅད་མཁྱེན་པའི་འཁོར་ཕུན་སུམ་
ཚོགས་པ་བཤད་པར་བྱའོ། །འདི་ལྟ་སྟེ། འཇམ་དཔལ་ནི་རྒྱལ་པོ་ཟས་
གཙང་མར་གྱུར་ཏོ། །འཇིག་རྟེན་དབང་ཕྱུག་ནི་ལྷ་མོ་ཆེན་མོ་སྒྱུ་འཕྲུལ་དུ་
གྱུར་ཏོ། །དཔལ་ལྷ་མོ་ནི་གྲགས་འཛིན་ནོ། །རྡོ་རྗེ་སེམས་དཔའ་ནི་སྒྲ་གཅན་
འཛིན་ནོ། །སྒྲིབ་པ་ཐམས་ཅད་རྣམ་པར་སེལ་བ་ནི་ཤཱ་རིའི་བུའོ། །ཀུན་ཏུ་
བཟང་པོ་ནི་གནས་བརྟན་ཀུན་དགའ་བོར་གྱུར་ཏོ། །ལྷའི་དབང་པོ་བརྒྱ་
བྱིན་ནི་གནས་བརྟན་ལྷ་སྦྱིན་ནོ། །རྣམ་པར་སྣང་མཛད་ཆེན་པོ་ནི་ཡང་དག་
པར་རྫོགས་པའི་སངས་རྒྱས་དཔལ་ཤཱཀྱ་ཐུབ་པར་གྱུར་ཏོ། །ཞེས་པ་དང་།
རི་གི་ཨ་ར་ལིའི་རྒྱུད་ལས་ཀྱང་། རྒྱལ་པོ་ཆེན་པོ་ཟས་གཙང་འདི། །ཨ་ར་
ལིས་ནི་ཡང་དག་ཕྱེ། །དེ་ལ་རི་གི་སྒྱུ་མ་ཆེ། །འགྲོ་བ་ཐམས་ཅད་ཤེས་རབ་
དག །དོན་གྲུབ་རྡོ་རྗེ་སེམས་དཔའ་སྟེ། །ལྷ་མོ་ས་འཚོ་ཕྱག་རྒྱའོ། །སྒྲ་གཅན་
བཟང་པོ་བདེ་བ་ཆེ། །སྒྱུ་མའི་གཟུགས་ཀྱིས་སྤྲོས་པ་ལས། །སྒྱུ་མ་ཆེན་མོ་ས་
འཚོ་ཉིད། །རྡོ་རྗེ་སྒྱུ་མའི་རྣམ་འཕྲུལ་བས། །དོན་གྲུབ་ལྷན་ཅིག་སྐྱེས་དགའ་
ཉིད། །སྲས་ནི་བཅོམ་ལྡན་རྡོ་རྗེ་ཅན། །ཡབ་ནི་རྡོ་རྗེ་འཆང་བར་གྲགས། །
ཡུམ་ནི་སྒྱུ་མ་ཆེན་མོ་ཡིན། །ཞེས་པ་དང་། དུས་འཁོར་ལས་ཀྱང་། འདི་
361



རྣམས་དགྲོལ་བའི་སླད་དུ་སྲས་དང་བཅས་པ་རྒྱལ་བའི་བདག་པོ་ལས་ཀྱི་་་་
སར་ནི་རབ་ཞུགས་ཏེ། །མངལ་ནི་རབ་ཏུ་གཟུང་བ་མཛད་ཅིང་མཆོག་གི་
ཐུགས་རྗེ་དག་གིས་བྱང་ཆུབ་བསྐྱེད་པར་མཛད་ནས་ནི། །ཉོན་མོངས་དང་
ནི་བདུད་རྣམས་བཅོམ་ནས་ས་ཡི་སྟེང་གི་གནས་སུ་ཆོས་ཀྱི་འཁོར་ལོ་རབ་་་
བསྐོར་ཏེ། །སྤྲུལ་པ་སྒྱུ་མ་མཛད་ནས་སླར་ཡང་བཅོམ་ལྡན་འདས་ནི་དག་
པའི་སྐུ་ཅན་དེ་ཁོ་ན་ཉིད་ནའོ། །ཞེས་དང་། དྲི་མེད་འོད་ལས་ཀྱང་། སངས་
རྒྱས་བཅོམ་ལྡན་འདས་སྔར་ས་བཅུ་གཉིས་ཀྱི་དབང་ཕྱུག་ཏུ་གྱུར་པ་མཁས་
པ་སྒྱུ་འཕྲུལ་ཆེན་པོ་འཆང་བ་སྒྱུ་འཕྲུལ་ཆེན་པོའི་མིག་འཕྲུལ་དང་ལྡན་པ་་་
འཕགས་པའི་ཡུལ་ལུམྦི་ནིར་ཤཱཀྱའི་རིགས་མིའི་དབང་པོ་ཟས་གཙང་མའི་
ལྷ་མོ་སྒྱུ་འཕྲུལ་ཆེན་མོའི་ལྷུམས་ནས་བལྟམས་པ་ནི་གཞོན་ནུ་དོན་གྲུབ་ཡིན་
ལ། ཞེས་སྔར་སངས་རྒྱས་ཟིན་ཉིད་འདིར་སྤྲུལ་པ་སྟོན་པར་བཤད་པའི་
ཕྱིར་རོ། །འོ་ན། གསང་འདུས་རིམ་ལྔར། དེ་སྐད་དུ་རྒྱ་ཆེར་རོལ་བའི་མདོ་
ལས། ཤཱཀྱ་ཐུབ་པ་དེ་བཞིན་གཤེགས། །མངོན་པར་བྱང་ཆུབ་འདི་བཞེད་
ནས། །སྟོང་པ་ཆེན་པོ་སངས་རྒྱས་ཉིད། །ཐོབ་པར་བྱ་ཞེས་མངོན་པར་
དགོངས། །ནེ་རཉྫ་ནའི་ཆུ་འགྲམ་དུ། །མི་གཡོའི་ཏིང་འཛིན་ལ་ཞུགས་ལ། །
དེ་ཚེ་རྒྱལ་བ་མཁའ་རྡོ་རྗེ། །ཏིལ་གྱི་གང་བུ་གང་བཞིན་བཞུགས། །རྒྱལ་བའི་
སྲས་ལ་སེ་གོལ་དང་། །དེ་ལ་དབྱངས་གཅིག་གིས་གསུངས་པ། །བསམ་
གཏན་འདི་ནི་རྣམ་དག་མིན། །འདིས་ནི་མཐར་ཐུག་མི་ཐོབ་སྟེ། །ནམ་
མཁའི་ངོས་ལྟར་མཆོག་གྱུར་པ། །འོད་གསལ་བར་ནི་དེ་དམིགས་ཤིག །འོད་
གསལ་བ་ཡི་གནས་ཐོབ་ནས། །རབ་དགའི་གཟུགས་སུ་སྐྱེ་བར་འགྱུར། །དེ་
ཚེ་རབ་དགའི་རྡོ་རྗེའི་སྐུ། །ཀུན་གྱི་མཆོག་ནི་ཐོབ་པར་འགྱུར། །འདི་ལྟར་སྒྲ་
-------
-
362



དེ་གསན་པ་དང་། །དེ་ནས་ཏིང་འཛིན་མི་གཡོ་བཏང་། །འདི་ལྟར་ནམ་
ཕྱེད་དུས་སུ་ནི། །རྒྱལ་བའི་སྲས་ཀྱི་དེ་ཉིད་དམིགས། །སྐུ་ནི་དྲང་པོ་མ་ཡིན་
ཞིང་། །མི་དྲང་བ་ཡང་མ་ཡིན་ལ། །དབུགས་གཏོང་བ་དང་རྔུབ་པ་མིན། །
གསུང་བ་མ་ཡིན་མི་གསུང་མིན། །སྤྱན་བཟང་བཙུམ་པ་མ་ཡིན་ཞིང་། །སྤྱན་
ཕྱེ་བ་ཡང་མ་ཡིན་པས། །ཐམས་ཅད་སྟོང་པ་རྨད་ཆེན་པོ། །དྭངས་ཤིང་
གསལ་བའི་ཡེ་ཤེས་ཆེ། །བླ་མ་ཉིད་ཀྱི་དྲིན་གྱིས་ནི། །དེས་ན་དེ་ན་གསལ་
མཐོང་གྱུར། །འདས་པ་དང་ནི་མ་འོངས་དང༌། །ད་ལྟར་བྱུང་བའི་སྲིད་པ་
གསུམ། །སྐད་ཅིག་དེ་ལ་མ་ལུས་མཐོང་། །འོད་གསལ་བ་ནི་རྣམ་དག་
འཆང་། །རྡོ་རྗེ་ལྟ་བུའི་ཏིང་འཛིན་གྱིས། །སྐྱ་རེངས་འཆར་བའི་དུས་སུ་ནི། །
ཆུ་ཟླ་དང་ནི་སྨིག་རྒྱུ་སོགས། །སྒྱུ་མའི་ཡོན་ཏན་རྣམས་ཀྱིས་བརྒྱན། །བྱང་
ཆུབ་སྙིང་པོར་བཞུགས་ནས་ནི། །དེ་ནི་བདུད་རྣམས་བཅོམ་པར་མཛད། །
ཅེས་པ་དང་འགལ་ཞེ་ན། སྐྱོན་མེད་དེ། དེ་ནི་རྒྱ་ཆེར་རོལ་པའི་མདོའི་ལུང་
དོན་ཡིན་པས་ཚུལ་བསྟན་པ་ལ་དགོངས་པ་ཡིན་ནོ། །ངེས་པའི་དོན་ལ་དེ་
ཉིད་བསྡུས་པའི་རྒྱུད་དུ་བསྟན་པ་ནི་ཕྱིའི་མངོན་བྱང་ཡིན་ལ། ནང་གི་
མངོན་བྱང་ནི། བྱང་ཆུབ་རྡོ་རྗེས་སངས་རྒྱས་ལ། །མཆོད་ཆེན་ཇི་ལྟར་སྩལ་
བ་ལྟར། །ཞེས་གསུངས་པ་ལྟར། མི་གཡོ་བའི་ཏིང་ངེ་འཛིན་ལས་བསླང་སྟེ་
མཆོག་གི་དབང་བསྐུར། འདུས་པར། རྡོ་རྗེ་ཉི་མ་ནུབ་པ་ན། །ཞེས་གསུངས་
པའི་ཚུལ་དུ། སྒྱུ་མ་ལྟ་བུའི་སྐུ་སྣང་བ་གསུམ་ལ་ཐིམ་ནས་སྣང་བ་གསུམ་
པོ་རྣམ་པར་དག་པའི་འོད་གསལ་རྡོ་རྗེ་ལྟ་བུའི་ཏིང་ངེ་འཛིན་གྱིས་བདུད་་་་
བཅོམ་ནས་ཟུང་འཇུག་གི་སྐུར་མངོན་པར་རྫོགས་པར་སངས་རྒྱས་སོ། །དེ་
ནས་སངས་རྒྱས་ཐམས་ཅད་ཀྱིས་དབང་བསྐུར། བྱིན་གྱིས་བརླབས་ནས་
363



འོག་མིན་ལ་སོགས་པར་གདུལ་བྱ་གང་ལ་གང་འདུལ་གྱི་དཀྱིལ་འཁོར་བསྟན་
ནས་དབང་བསྐུར་ཞིང་རྒྱུད་བཤད་དོ། །དེ་ནས་བསྐལ་པ་འདིའི་སྙིགས་
མའི་གདུལ་བྱ་རྣམས་གདུལ་བའི་ཕྱིར་དགའ་ལྡན་ན་གནས་པ་ལ་སོགས་པ་
མཛད་པ་བཅུ་གཉིས་ཀྱིས་འཚང་རྒྱ་བའི་ཚུལ་བསྟན་ནས་ཕྱི་མཚན་ཉིད་ཀྱི་
ཆོས་འཁོར་བསྐོར་ཞིང་། ཉེ་བའི་གདུལ་བྱ་ལ་གསང་སྔགས་ཀྱི་རྒྱུད་སྡེ་
དག་ཀྱང་བཤད་དོ། །མན་སྙེར་ནི། ཕྱི་མཚན་ཉིད་དང་ཐུན་མོང་
གི་དབང་དུ་བྱས་ནས་སྔ་མའི་རྗེས་སུ་བྱང་ཆུབ་སེམས་དཔའ་གཞན་གྱི་དོན་
དུ་དགའ་ལྡན་པ་རྣམས་སུ་འཁྲུངས་པར་གྱུར་ཏོ། །དེ་ནས་དམ་པ་ཏོག་
དཀར་པོ་ཞེས་བྱ་བ་འདིས་རིགས་དང་ཡུལ་དང་དུས་དང་རུས་དང་བུད་་་་
མེད་རྣམས་བརྟགས་ཏེ། འདོད་པ་ན་སྤྱོད་པའི་ལྷ་དྲུག་རྣམས་ལ་ལན་དྲུག་
རྗེས་སུ་བསྒྲགས་ནས། ནམ་གྱི་གུང་ཐུན་ལ་གླང་པོ་ཆེའི་རྒྱལ་པོའི་གཟུགས་
སུ་ངེས་པར་བསྟན་པས་ལྷ་མོ་སྒྱུ་འཕྲུལ་ཆེན་མོའི་ལྷུམས་སུ་ཞུགས་སོ་ཞེས་
པ་འབབ་པའོ། །དེ་ནས་ཟླ་བ་བཅུ་རྣམས་འདས་པ་དང་། ལྷ་མོ་ལས་ལུམྦི་
ནིའི་ཚལ་དུ་མཚན་མོའི་གུང་ཐུན་ལ་བལྟམས་ཏེ། འཇིག་རྟེན་གྱི་ཁམས་
རྣམས་ཀྱང་བྱང་ཆུབ་སེམས་དཔའི་འོད་དང་སྣང་བ་ཆེན་པོས་གསལ་བར་
བྱས་ཤིང་། ས་གཞི་ཡང་རྣམ་པར་འགྱུར་བ་དྲུག་ཏུ་གཡོས། ལྷ་རྣམས་ཀྱིས་
ཀྱང་རྣམ་པ་སྣ་ཚོགས་པའི་གོས་དང་གདུགས་དང་རྔ་ཡབ་དང་མེ་ཏོག་དང་
ཙན་དན་ལ་སོགས་པ་རྣམས་ཀྱིས་གཏོར་རོ། །བྱང་ཆུབ་སེམས་དཔའ་ཡང་
མངལ་གྱི་དྲི་མས་མ་གོས་པ་ནོར་བུ་བཞིན་དུ་དང་བའི་སྐུ་སྐྱེས་བུ་ཆེན་པོའི་
མཚན་སུམ་ཅུ་རྩ་གཉིས་རྣམས་དང་དཔེ་བྱད་བཟང་པོ་བརྒྱད་ཅུས་བརྒྱན་
པ་འཁྲུངས་སོ། །ཞེས་པ་སྐྱེ་བ་རྣམ་པར་དག་པའོ། །དེ་ནས་གཞོན་ནུ་
364



རོལ་རྩེད་ཉེ་བར་བསྟན་ནས་གྲགས་འཛིན་མ་དང་ས་སྐྱོང་མ་ལ་སོགས་པ་་་
བུད་མེད་སྟོང་ཕྲག་དྲུག་ཅུའི་བཙུན་མོའི་འཁོར་དུ་ཞུགས་ནས་འདི་སྐྱེས་བུ་
མིན་པ་རབ་ཏུ་བྱུང་ངོ་ཞེས་སྨོད་པ་ཡོངས་སུ་སྤང་བའི་ཆེད་དུ་ལྷ་མོ་གྲགས་
འཛིན་མ་དང་ལྷན་ཅིག་ཡོངས་སུ་རྒྱུ་བ་མཛད་དོ། །དེ་ནས་བརྒྱ་བྱིན་དང་
ཚངས་པ་ལ་སོགས་པས་ལྷ་རྣམས་ཀྱིས་སྤྲོ་བར་བྱས་པ། འདུན་པ་དང་
ལྷན་ཅིག་རྟའི་རྒྱལ་པོ་བསྔགས་ལྡན་ལ་ཆིབས་ཏེ། འདོད་པ་ན་སྤྱོད་པ་
དང་གཟུགས་ན་སྤྱོད་པའི་ལྷ་རྣམས་ཀྱིས་རྗེས་སུ་འབྲང་བཞིན་པ་རྣམ་པ་སྣ་
ཚོགས་པའི་ གོས་དང་མེ་ཏོག་ལ་སོགས་པ་པུས་མོ་ནུབ་ཙམ་ལ་གཤེགས་
ཤིང་། དཔག་ཚད་བཅུ་གཉིས་རྣམས་སུ་གཤེགས་སོ་ཞེས་པ་ཁབ་ནས་
འབྱུང་བ་སྟེ། གསལ་བ་ནི་རབ་ཏུ་གྲགས་སོ། ། །དེ་ནས་འདུན་པ་དང་
བསྔགས་ལྡན་དག་བསྐུར་ནས་དབུ་སྐྲ་རྣམས་བྲེགས་ཏེ་བརྒྱ་བྱིན་ལ་གནང་
ཞིང་ན་བཟའ་ངུར་སྨྲིག་རྣམས་མནབས་ཏེ། དགེ་སློང་དུ་གྱུར་པས། ཆུ་
བོ་ནི་རཉྫ་ནའི་འགྲམ་དུ་དབུགས་དབྱུང་བ་དང་དབུགས་རྔུབ་པ་བཀག་པ་
ལས་མི་གཡོ་བའི་ཏིང་ངེ་འཛིན་གྱིས་ཏིལ་གཅིག་རེ་ཙམ་གསོལ་བའི་དཀའ་
ཐུབ་ལོ་དྲུག་སྤྱད་དེ། འདི་ནི་བྱང་ཆུབ་ཀྱི་ཆེད་དུ་འགྲོ་བའི་ལམ་མ་ཡིན་
ནོ་ཞེས་ཇི་ལྟར་བདེ་བར་དབུགས་ཕྱུང་ནས་སྦྲང་རྩི་དང་འོ་ཐུག་ཡོངས་སུ་་་
གསོལ་ཏེ་བཞུགས་པ་ཙམ་གྱིས་བྲག་རི་ཆེན་པོ་ཞིག་པའི་རྗེས་ཐོགས་སུ་ལྷ་་་་
རྣམས་ཀྱིས་ཉེ་བར་བསྟན་པའི་ལམ་ནས་ཀླུའི་རྒྱལ་པོ་ནག་པོས་བསྟོད་་་
བཞིན་པ་བྱང་ཆུབ་ཀྱི་ཆེད་དུ་གཟིགས་མོ་ཆེན་པོས་གཤེགས་ཏེ། རྡོ་རྗེའི་
གདན་གྱི་ས་གཞི་ལ་འཛེགས་ནས་བྱང་ཆུབ་ཀྱི་ཤིང་གི་རྩ་བར་ཀུ་ཤ་གསེར་
གྱི་ཁ་དོག་ཅན་རས་བལ་ལྟར་རེག་ན་འཇམ་པ་རྣམས་ལ་བཞུགས་ཤིང་།
365



འབྱུང་པོ་བྱེ་བ་ཕྲག་སུམ་ཅུ་རྩ་དྲུག་གི་འཁོར་ཅན་འདོད་པའི་ཁམས་ཀྱི་
དབང་ཕྱུག་བདུད་བྱམས་པའི་མཚོན་གྱིས་བཏུལ་ཏེ། བླ་ན་མེད་པ་ཡང་
དག་པར་རྫོགས་པའི་བྱང་ཆུབ་ཏུ་མངོན་པར་རྫོགས་པར་སངས་རྒྱས་སོ། །
ཞེས་གསུངས་སོ། །
བཞི་པ་ལ། སྤྱིར་ཆོས་ཀྱི་འཁོར་ལོ་བསྐོར་ཚུལ་དང༌། ཁྱད་པར་བླ་མེད་
ཀྱི་ཆོས་ཀྱི་འཁོར་ལོ་བསྐོར་ཚུལ་གཉིས་ཀྱི་དང་པོ་ནི། མན་སྙེར། ཚངས་
པས་གསོལ་བ་བཏབ། ཝཱ་ར་ཎ་སི་རུ་གཤེགས་ཏེ། རྣམ་པ་བཅུ་གཉིས་
ལན་གསུམ་གསུམ་དུ་བཟླས་པའི་ཆོས་ཀྱི་འཁོར་ལོ་རབ་ཏུ་བསྐོར་རོ། །སུམ་
ཅུ་རྩ་གསུམ་པའི་ལྷའི་གནས་སུ་གཤེགས་ནས་ཆོས་བསྟན་ཏེ་བརྒྱ་བྱིན་དང་
ཚངས་པ་ལ་སོགས་པ་འདོད་པ་ན་སྤྱོད་པ་དང་གཟུགས་ན་སྤྱོད་པའི་ལྷ་་་་
རྣམས་རྗེས་སུ་འབྲང་བཞིན་པ་གྲོང་ཁྱེར་གསལ་ལྡན་དུ་བབས་ནས། མཉན་
ཡོད་དུ་ཆོ་འཕྲུལ་ཆེན་པོ་རབ་ཏུ་བསྟན་ཏེ། གཞན་མུ་སྟེགས་བྱེད་རྣམས་
ཚར་བཅད་ཅིང་། སེར་སྐྱའི་གཞིའི་ནགས་སུ་སེང་གེ་དང་འཕྲོག་བྱེད་དང་
དབྱིག་གི་སྙིང་པོ་དང་གཞོན་ནུ་དང་བགེགས་ཀྱི་བདག་པོ་དང་དབང་པོ་་་་
དང་ཟླ་བ་དང་ཉི་མ་དང་སྒྲ་གཅན་དང་གཟའ་དང་རྒྱུ་སྐར་དང་དཔལ་མོ་
དང་རྣམ་ཐོས་སྲས་དང་ཡུལ་འཁོར་སྲུང་དང་འཕགས་སྐྱེས་པོ་དང་མིག་མི་
བཟང་དང་། ས་དང་མེ་དང་གཤིན་རྗེ་དང་ཆུ་ལྷ་ལ་སོགས་པའི་ལྷ་དང་
ཀླུ་དང་གནོད་སྦྱིན་དང་སྲིན་པོ་དང་དྲི་ཟ་དང་ལྷ་མ་ཡིན་དང་ནམ་མཁའ་
ལྡིང་དང་མིའམ་ཅི་བརྒྱ་སྟོང་ཕྲག་དུ་མ་རྣམས་མྱ་ངན་ལས་འདས་པ་དང་
སོ་སོར་ལྡན་པའི་ཆོས་བསྟན་པས་བཏུལ་ལོ། །དེ་ལྟ་བུ་ལ་སོགས་པའི་གདུལ་
བྱའི་གནས་རྣམས་སུ་ཉེ་བར་བྱོན་ནས། ཐབས་རྣམ་པ་སྣ་ཚོགས་ཀྱིས་སྐལ་
366



བ་ཇི་ལྟ་བ་བཞིན་དུ་སེམས་ཅན་གྱི་ཕུང་པོ་དཔག་ཏུ་མེད་པ་རྣམས་ཐེག་པ་
གསུམ་རྣམས་ལ་བཏུལ་ནས། བདེ་འགྲོའི་འབྲས་བུ་དང་ཐར་པའི་བྱང་ཆུབ་
ཏུ་ཡང་རབ་ཏུ་བཀོད་དོ། །ཐེག་པ་ཆེན་པོའི་ཆེན་པོ་ལ་རུང་བ་ཤེས་རབ་རྣོ་
བ་རྣམས་ཀྱི་དབང་དུ་བྱས་ཏེ། རྡོ་རྗེ་འཛིན་པ་ལ་སོགས་པའི་གཟུགས་ཀྱིས་
དངོས་གྲུབ་ཐམས་ཅད་ཀྱི་དབང་ཕྱུག་ཉིད་ཉེ་བར་སྟོན་ཅིང་རྡོ་རྗེ་ཐེག་པ་་་་
བསྟན་ཏོ། །དེ་ལ་མི་འཇུག་པ་དབང་ཕྱུག་ཆེན་པོ་ལ་སོགས་པ་འཇིག་རྟེན་
གསུམ་གྱི་འཁོར་ལོའི་དཀྱིལ་འཁོར་དུ་གཞུག་པ་ལ་སོགས་པའི་གདུལ་བྱའི་
ཆེད་དུ་འཇིག་རྟེན་གསུམ་ལས་རྣམ་པར་རྒྱལ་བའི་སྐུ་རུ་གསལ་བར་གྱུར་
ཏོ། །འགྲོ་བ་འདུལ་བ་ལ་སོགས་པའི་བརྟག་པ་རྣམས་སུ་ཡང་དངོས་གྲུབ་
ཆེན་པོ་ལྷག་པའི་བདག་པོ་ཉིད་བླ་ན་མེད་པ་ཉེ་བར་བསྟན་ནོ། །ཤཱཀྱ་ཐུབ་
པའི་སྐུས་ནི་ཝཱ་ར་ཎཱ་སི་རུ་འཕགས་པ་བྱམས་པ་བླ་ན་མེད་པ་ཡང་དག་པར་
རྫོགས་པའི་བྱང་ཆུབ་ཏུ་ལུང་བསྟན་ནས། ད་ལྟ་དེ་རྒྱལ་ཚབ་ཉིད་དུ་
བསྒྲགས་སོ། །རྒྱལ་པོའི་ཁབ་ཏུ་བྱ་རྒོད་ཕུང་པོ་ལ་འཛེགས་ཏེ། ཀུན་དགའ་
བོ་མ་ག་དྷའི་ས་གཞི་ནི་དགའ་བར་འོས་པའོ་ཞེས་གསུངས་ནས་ཡངས་པ་་་་
ཅན་དུ་ཡང་། ཀུན་དགའ་བོ་དེ་བཞིན་གཤེགས་པས་རྫུ་འཕྲུལ་གྱི་རྐང་པ་
བཞི་རྣམས་བསྟེན་པས་དེ་བཞེད་ན་བསྐལ་པའམ་བསྐལ་པ་ལས་ལྷག་པར་
གནས་སོ་ཞེས་ལན་གསུམ་བཀའ་སྩལ་ཏེ། གང་ཀུན་དགའ་བོ་ཅང་མི་སྨྲ་
བར་དགོངས་ནས། མདོ་སྡེ་ལ་རྟོན་པས་ཐམས་ཅད་འབྱུང་བར་བྱའི་གང་
ཟག་ལ་རྟོན་པ་ནི་མ་ཡིན་ནོ། །ཞེས་བརླབས་ཏེ། གྲོང་ཁྱེར་ཀུ་ཤ་ཅན་
དུ་རྒྱལ་པོ་ཆེན་པོ་བཞི་རྣམས་དང་བརྒྱ་བྱིན་ལ་བསྟན་པ་གཏད་ནས་སེམས་
ཅན་རྣམས་ཀྱི་དོན་གྱི་ཆེད་དུ་རྡོ་རྗེ་ལྟ་བུའི་ཏིང་ངེ་འཛིན་གྱིས་སྐུ་གདུང་་་་་
367



རྣམས་ཏིལ་ཙམ་དུ་བཤིག་སྟེ། བསམ་གཏན་བཞི་པ་ལ་སྙོམས་པར་ཞུགས་
པས་མི་གཡོ་བའི་ཞི་བ་ལ་སོགས་ནས་འཇིག་རྟེན་གྱི་ཁམས་འདིར་ཡོངས་སུ་
མྱ་ངན་ལས་འདས་སོ། །མཚམས་མེད་པའི་ཁམས་གསུམ་པ་གཞན་རྣམས་
སུ་སླར་ཡང་དཔག་ཏུ་མེད་ཅིང་བསམ་གྱིས་མི་ཁྱབ་པ་སྣ་ཚོགས་པའི་སྤྲུལ་་་
པའི་ཚོགས་རབ་འབྱམས་ཀྱིས་རྒྱུན་མི་འཆད་པར་སྐྱེ་བ་ལ་སོགས་པ་སྟོན་་་་
ཅིང་ལུས་འཛིན་རྣམས་ལ་ཕན་པའི་བྱ་བ་རྣམས་ཀྱིས་ཆོས་ཀྱི་རྒྱལ་སྲིད་མུ་་་
མཐའ་མེད་པས་མཆོག་ཏུ་རོལ་ཅིང་ད་དུང་ཡང་ཡོད་ལ། བསྐལ་པ་དཔག་
ཏུ་མེད་ པ་རབ་ འབྱམས་ སུ་ཆོས་སྐུས་སླར་ཡང་འདི་དང་གཞན་དུ་ཡང་
གནས་པར་འགྱུར་རོ། །ཞེས་གསུངས་སོ། །གཉིས་པ་ལ། ཐབས་དང་། ཤེས་
རབ་དང་གཉིས་སུ་མེད་པའི་རྒྱུད་ཀྱི་འཁོར་ལོ་བསྐོར་ཚུལ་དང་གསུམ་གྱི་་་་
དང་པོ་ལ། མི་བསྐྱོད་པའི་དང༌། རྣམ་སྣང་གི་དང་། རིན་འབྱུང་གི་དང་།
འོད་དཔག་མེད་ཀྱི་དང་། དོན་གྲུབ་ཀྱི་དང་། དྲུག་པ་རྡོ་རྗེ་འཆང་གི་རིགས་
ཀྱི་རྒྱུད་དང་དྲུག་གི་དང་པོ་ལ། གསང་འདུས་དང་། རྡོ་རྗེའི་རིགས་ཀྱི་
སེམས་དཔའ་ཕྱག་རྡོར་གྱི་སྐོར་གཉིས་ཀྱི་དང་པོ་ལ། རྩ་རྒྱུད་དང༌། བཤད་
རྒྱུད་ཀྱི་སྐོར་གཉིས་ཀྱི་དང་པོ་དཔལ་གསང་བ་འདུས་པའི་རྒྱུད་ནི། སློབ་
དཔོན་ཀུན་དགའ་སྙིང་པོའི་བཞེད་པས་ཁྱབ་འཇུག་ལ་སོགས་པའི་རྒྱུད་ལ་
མངོན་པར་དགའ་ཞིང་། ཡུལ་ཡོངས་སུ་མི་སྤོང་བའི་འདོད་ཆགས་ཅན་
རྣམས་རྗེས་སུ་གཟུང་བའི་དོན་དུ་གཞན་འཕྲུལ་དབང་བྱེད་ཀྱི་གནས་སུ་་་་་
གསུངས་པར་བཞེད་དེ། ཇི་སྐད་དུ། འདི་ནི་རྒྱུད་ཕྱི་མ་ཡིན་པས་ངེས་པར་
གསང་བ་འདུས་པ་ལས་ཤེས་པར་བྱ་སྟེ། དེ་ལས་འདི་ཉིད་གསུངས་པ་ནི།
དེ་ནས་དེ་བཞིན་གཤེགས་པ་མི་བསྐྱོད་པས་དེ་བཞིན་གཤེགས་པ་ཐམས་་་་
368



-
ཅད་ཀྱི་བཙུན་མོའི་བྷ་ག་ལ་དམ་ཚིག་ཆེན་པོའི་དཀྱིལ་འཁོར་གྲུ་བཞིར་བྱིན་
གྱིས་བརླབས་པ་ནི་ཞེས་བྱ་བ་ལ་སོགས་པའོ། །གཞལ་ཡས་ཁང་གི་ཁྱད་
པར་འདི་ཡང་ནམ་མཁའི་ཁམས་ཐམས་ཅད་པ་གཞན་འཕྲུལ་དབང་བྱེད་
ན་དབང་སྒྱུར་གྱི་ལྷ་རྣམས་ཀྱི་གནས་ན་ཡོད་པ་ཡིན་པར་ཤེས་པར་བྱ་སྟེ།
འདོད་ཆགས་ལ་སྤྱོད་པའི་སེམས་ཅན་རྣམས་རྗེས་སུ་གཟུང་བའི་ཕྱིར་སྟོན་
པར་མཛད་པ་ཡིན་པའི་ཕྱིར་རོ། །ཞེས་གསུངས་སོ། །པཎྜི་ཏ་ཨ་ལངྐ་ཀ་ལ་
ཤའི་བཞེད་པས། སྟོན་པས་དགའ་ལྡན་དུ་རང་གི་སྐུའི་འབྱུང་བ་བཞི་ལས་
གཞལ་ཡས་ཁང་སྤྲུལ། ཕུང་ཁམས་སྐྱེ་མཆེད་ལས་དཀྱིལ་འཁོར་ལྷ་ཚོགས་སུ་
སྤྲུལ་ཏེ། དེར་གསང་བ་འདུས་པའི་རྒྱུད་བསྟན་པར་བཞེད་དེ། ཇི་སྐད་དུ།
དེ་ནས་བཅོམ་ལྡན་འདས་ཤཱཀྱ་སེངྒེ་སྔོན་བཅོམ་ལྡན་འདས་རྣམས་ཀྱིས་
སྟོན་པའི་མན་ངག་གི་དབང་པོ་རྣོན་པོ་ཉིད་ཀྱི་ཕྱིར། མངོན་དུ་མཛད་
ནས་ནམ་ཕྱེད་ན་མངོན་པར་རྫོགས་པར་སངས་རྒྱས་ཏེ་ཐོ་རངས་ཀྱི་དུས་སུ་
བདུད་བཅོམ་པར་མཛད་ནས་དགའ་ལྡན་གྱི་གནས་སུ་གཤེགས་ཏེ། རང་
གི་སྐུའི་འབྱུང་བ་ཆེན་པོ་ལ་སོགས་པ་རྣམས་ལས་རིན་པོ་ཆེ་སྣ་བདུན་ལས་
བྱས་པའི་གཞལ་ཡས་ཁང་སྤྲོས་སོ། །ཉིད་ཀྱི་ཕུང་པོ་ལྔ་རྣམས་ལས་དེ་བཞིན་
གཤེགས་པ་ལྔ་དང་། ས་ལ་སོགས་པའི་ཁམས་རྣམས་ལས་སྤྱན་མ་ལ་སོགས་
པའི་ལྷན་ཅིག་སྤྱོད་མ་བཞི་དང་། མིག་ལ་སོགས་པ་དྲུག་དང་ཡན་ལག་གི་
ཚོགས་ཐམས་ཅད་དང་རྒྱུས་པ་དང་བཅས་པ་རྣམས་ལས་ཇི་ལྟར་སྲིད་པར་
གཟུགས་རྡོ་རྗེ་མ་ལ་སོགས་པ་ལྔ་བྱང་ཆུབ་སེམས་དཔའ་བརྒྱད་དང་བཅས་
པ་དང་། རང་གི་སྐུའི་ཡན་ལག་དང་ཉེ་བའི་ཡན་ལག་དང་བཅས་པ་རྣམས་
ལས་ཁྲོ་བོ་བཅུ་སྤྲོས་པར་གྱུར་ཏོ། །དེའི་རྗེས་སུ་དེ་གཙོ་བོར་གྱུར་པའི་
369



དཀྱིལ་འཁོར་གྱི་འཁོར་ལོ་ནམ་མཁའི་ངོས་ཁྱབ་པའི་བཅོམ་ལྡན་འདས་ལ་
གསོལ་བ་བཏབ་ནས། འདོད་ཆགས་ཅན་གྱི་འདོད་ཆགས་སྤང་བའི་དོན་
དུ་ཆགས་པ་དང་བྲལ་བའི་དབྱེ་བས་རིགས་རྣམ་པ་བཞི་ཉེ་བར་བསྟན་ཏེ།
གསང་བ་འདུས་པའི་རྒྱུད་ཆེན་པོ་སྟོང་ཕྲག་ཉི་ཤུ་རྩ་ལྔ་པ་བསྟན་པར་གྱུར་
ཏོ། །དེའི་རྗེས་སུ་སླར་ཡང་ཚེ་དང་ལྟ་བ་དང་ཉོན་མོངས་པ་དང་བསྐལ་པ་
དང་སེམས་ཅན་གྱི་སྙིགས་མས་ཁྱབ་པའི་སེམས་ཅན་གྱི་ཁམས་ལ་གཟིགས་
ཏེ། དཀྱིལ་འཁོར་བ་དེ་རྣམས་ལ་གསོལ་བ་བཏབ་པས་ཉུང་ངུའི་རྒྱུད་ཀྱི་
རྒྱལ་པོ་དཔལ་གསང་བ་འདུས་པ་ཞེས་བྱ་བ་གཞུང་གི་ཚད་བརྒྱ་ཕྲག་བཅོ་་་
བརྒྱད་པ་ལེའུ་བཅོ་བརྒྱད་ཀྱི་བདག་ཉིད་ཅན་བསྟན་པར་གྱུར་ཏོ། །ཞེས་
གསུངས་ལ། རབ་ཏུ་སྒྲོན་གསལ་ལས་ཀྱང་། དགའ་ལྡན་དུ་རྒྱུད་སྡེ་ཐམས་
ཅད་བསྟན་པར་བཞེད་དོ། །བོད་ཀྱི་བླ་མ་དག་གི་བཞེད་པས་ཨུ་རྒྱན་དུ་
གསུངས་པར་བཞེད་དེ། དེ་ཡང་རྒྱལ་པོ་ཨིནྡྲ་བྷུ་ཏིས་ནམ་མཁའ་ལ་ཉན་
ཐོས་ཀྱི་དགེ་འདུན་སྔ་དྲོ་ཤར་ནས་ནུབ་ཏུ། ཕྱི་དྲོ་ནུབ་ནས་ཤར་དུ་འགྲོ་བ་
གཟིགས་ནས་ཅི་ཡིན་དྲིས་པས་སངས་རྒྱས་ཤཱཀྱ་ཐུབ་པའི་ཉན་ཐོས་སོ་ཟེར་
བ་ཐོས་ནས་དད་པ་སྐྱེས་ཏེ་མཆོད་པ་རྒྱ་ཆེན་པོ་བཤམས་ནས། བཅོམ་ལྡན་
འདས་འཁོར་དང་བཅས་པ་བདག་གི་གནས་འདིར་གཤེགས་སུ་གསོལ་ཞེས་
གསོལ་བ་བཏབ་པས། བཅོམ་ལྡན་འདས་འཁོར་བཅས་དེར་བྱོན་པ་ལ་
མཆོད་པ་དང་བསྙེན་བཀུར་གྱིས་མཉེས་པར་བྱས་ཏེ། བདག་ཅག་ཀྱང་
ཐམས་ཅད་མཁྱེན་པའི་ལམ་ལ་དགོད་པར་ཞུ་ཞེས་ཞུས་པས། ཁྱིམ་ནས་
ཁྱིམ་མེད་པར་རབ་ཏུ་བྱུང་ལ་བསླབ་པ་གསུམ་ལ་སློབས་ཤིག་ཅེས་བཀའ་་་་
སྩལ་པས། བདག་ཅག་འདོད་ཡོན་སྤྱོད་བཞིན་དུ་སངས་རྒྱ་བའི་ཐབས་ཞུ་
-
-
370



འཚལ་ལོ་ཞེས་ཞུས་པས། སྟོན་པ་སྤྲུལ་སྐུའི་སྣང་བ་བསྡུས་ཏེ། དཔལ་
གསང་བ་འདུས་པའི་དཀྱིལ་འཁོར་སྤྲུལ་ནས་རྒྱལ་པོ་ཨིནྡྲ་བྷུ་ཏི་ལ་སོགས་པ་
ཉན་པའི་སྐལ་བ་དང་ལྡན་པ་རྣམས་ལ་རིག་པའི་དབང་བསྐུར་བ་བྱིན་ནས།
དཔལ་གསང་བ་འདུས་པའི་རྒྱུད་བསྟན་ནས་རྡོ་རྗེ་ཆོས་ལ་གཏད་པར་བཞེད་
དོ། །ལེའུ་དང་པོས་གླེང་གཞི་སྔོན་དུ་འགྲོ་བའི་བསྐྱེད་རྫོགས་གཉིས་བསྟན་
ནོ། །གཉིས་པས་རྫོགས་རིམ་བྱང་ཆུབ་ཀྱི་སེམས་སྟོན། གསུམ་པས་ཡོངས་
སུ་དག་པའི་ལྷའི་རྣལ་འབྱོར་སྟོན། བཞི་པས་ཐུགས་ཀྱི་དཀྱིལ་འཁོར་དུ་
དབང་བསྐུར་བའི་ཆོ་ག་སྟོན། ལྔ་པས་རྣལ་འབྱོར་གྱི་སྤྱོད་པ། དྲུག་པས་སྐུ་
གསུང་ཐུགས་བྱིན་གྱིས་རློབ་པ། བདུན་པས་ལེའུ་ལྔ་པ་ནས་བཤད་པའི་
སྤྱོད་པ་སྤྲོས་ནས་སྟོན། བརྒྱད་པས་གསང་བའི་དབང་བསྐུར་བ། དགུ་
པས་རྨད་དུ་བྱུང་བ་ལུང་སྟོན་པ། བཅུ་པས་མངོན་པར་འདོད་པའི་དངོས་
གྲུབ་མངོན་དུ་བྱ་བའི་ཕྱིར་ཕྱི་དང་ནང་གི་བདག་ཉིད་ཅན་གྱི་ལྷའི་སྙིང་པོས་
བསྐུལ་བ། བཅུ་གཅིག་པས་སྔགས་ཀྱི་སྐུ་བསྐྱེད་པ་དང་ཡེ་ཤེས་ཀྱི་སྐུ་བསྐྱེད་
པ། བཅུ་གཉིས་པས་ཕྱག་རྒྱ་ཆེན་པོ་ཡོངས་སུ་ཐིམ་པ། བཅུ་གསུམ་པས་
ནང་ལ་མཆོག་ཏུ་གཞོལ་བའི་ལས་ཚོགས། བཅུ་བཞི་པས་སྔགས་ལ་མཆོག་
ཏུ་གཞོལ་བའི་ལས་ཚོགས། བཅོ་ལྔ་པས་སྒྱུ་མ་ལྟ་བུའི་ཏིང་ངེ་འཛིན། བཅུ་
དྲུག་པས་སྐུ་རྡོ་རྗེ་ལ་སོགས་པའི་དཀྱིལ་འཁོར་ལྷག་མ་རྣམས་ཀྱི་རྡུལ་ཚོན་
གྱི་དཀྱིལ་འཁོར་རྒྱས་པར། བཅུ་བདུན་པས་དམ་ཚིག་དང་སྡོམ་པ་གཙོ་
བོར་སྟོན་ནོ། །འདི་ལ་སློབ་དཔོན་རབ་ཏུ་ཞི་བའི་ཡེ་ཤེས་དང་། སྣ་ཚོགས་
བཤེས་གཉེན་གཉིས་ལེའུ་བཅུ་བདུན་པའི་བསམ་གཏན་གྱི་དཀྱིལ་འཁོར་་་
རྫོགས་སོ་ཞེས་པ་ཡན་ཆད་ཀྱིས་ལེའུ་བཅུ་བདུན་པ་རྫོགས། དྲག་པོའི་ལས་
371



ཀྱི་ལྷག་མ་ཁྲག་དྲང་བ་མན་ཆད་ལེའུ་བཅོ་བརྒྱད་པར་བཞེད་ལ། ལེའུ་བཅོ་
བརྒྱད་པའི་ཕྱེད་ཡན་ཆད་རྩ་རྒྱུད། ཕྱེད་མན་ཆད་རྒྱུད་ཕྱི་མར་བཞེད་དོ། །
འགྲེལ་པ་མཁན་པོ་གཞན་རྣམས་ཀྱིས་ཁྲག་དྲང་བ་ནས་རྫོགས་ཀྱི་བར་ལེའུ་
བཅུ་བདུན་པར་བཞེད་དེ། །འདི་ལ་དཀྱིལ་འཁོར་གཙོ་བོ་འཕོ་བའི་དབྱེ་
བས་སུམ་ཅུ་རྩ་གཉིས་སུ་འཕགས་སྐོར་བ་རྣམས་བཞེད་དོ། །དེ་ནས་རྒྱུད་ཕྱི་
མ་ལེའུ་བཅོ་བརྒྱད་པ་ནི། བྱམས་པ་ལ་སོགས་པའི་བྱང་ཆུབ་སེམས་དཔའ་
རྣམས་ཀྱིས། དེ་བཞིན་གཤེགས་པ་རྣམས་ལ་ངོ་མཚར་བའི་ཚིག་གསོལ་ཏེ་
མཆོད་པ་སྔོན་དུ་འགྲོ་བས་མཆོད་ནས་གསོལ་བ་བཏབ་པས་ལེགས་སོ་གནང་
ནས་སྐབས་ཕྱེ་བ་དང༌། བྱང་ཆུབ་སེམས་དཔའ་རྣམས་ཀྱིས། གསང་
བ་ཞེས་ནི་གང་ལ་བགྱི། །ཞེས་སོགས་དྲི་བའི་ཚིག་ཐ་ག་ན་ལྟར་ན་ལྔ་བཅུ་ང་
བཞིའམ། རབ་ཏུ་སྒྲོན་གསལ་ལྟར་ན་བདུན་ཅུ་རྩ་གཉིས་སམ། བི་ཤྭ་མི་
ཏྲའི་འགྲེལ་པ་ལྟར་ན་ལྔ་བཅུ་ང་དྲུག་ཞུས་པའི་ལན་དུ་དེ་བཞིན་གཤེགས་
པ་ཐམས་ཅད་ཀྱིས་དེ་རྣམས་ཀྱི་དོན་ལེགས་པར་གསུངས་ནས། བྱང་ཆུབ་
སེམས་དཔའ་རྣམས་ཐེ་ཚོམ་ཆོད་ནས་བསྟོད་པས་བསྟོད། དེ་ལ་དེ་བཞིན་
གཤེགས་པ་རྣམས་ཀྱིས་ལེགས་སོ་གནང་ནས། ཟབ་མོ་ལ་དངངས་སྐྲག་མི་
བྱ་བར་གདམས་པ་དང་། བྱང་ཆུབ་སེམས་དཔའ་རྣམས་ཀྱིས་བསྟོད་པས་
བསྟོད་དེ་རྒྱུད་ཕྱི་མའོ། །སློབ་དཔོན་ཀུན་དགའ་སྙིང་པོ་དང་། བི་ཤྭ་མི་ཏྲ་
གཉིས་ཀས། གསང་འདུས་རྒྱུད་ཕྱི་མ་ཡིན་ལ། རྒྱུད་ཕྱི་མའི་ཕྱི་མ་རྣམ་སྣང་
སྒྱུ་འཕྲུལ་དྲ་བར་བཞེད། སློབ་དཔོན་ཟླ་བ་གྲགས་པས་ཀྱང་དོན་གྱི་གསང་
འདུས་དང་ཕྱོགས་མཐུན་པར་བཞེད་མོད་ཀྱི། སློབ་དཔོན་ཀུན་དགའ་སྙིང་
པོའི་འགྲེལ་པ་དབང་བཙན་པར་བྱས་ནས་རྣལ་འབྱོར་རྒྱུད་ཀྱི་སྐབས་སུ་་་་་
372



བཤད་དོ། །དེ་ནས་སློབ་དཔོན་ཨ་ལངྐ་ཀ་ལ་ཤས་འདུས་པའི་བཤད་རྒྱུད་
རྣམས་གནས་ཐ་དད་དུ་རིམ་པ་ལྟར་བསྟན་པར་བཞེད་དེ། ཇི་སྐད་དུ།
དེའི་རྗེས་སུ་ཨུ་རྒྱན་དུ་ནུབ་ཀྱི་རི་ལ་བཅོམ་ལྡན་འདས་རྡོ་རྗེ་སེམས་དཔའི་
གཟུགས་ཀྱིས་ཁྲོ་བོ་བཅུའི་སྒོ་ནས་གཙོ་བོར་ཕྱོགས་སྐྱོང་བཅུ་འདུལ་བའི་་་་་
ཕྱིར། རྡོ་རྗེ་ཕྲེང་བ་སྟོང་ཕྲག་བཅུ་གཉིས་པ་དང་། རྡོ་རྗེ་ཕྲེང་བ་ཉུང་ངུའི་
རྒྱུད་གཉིས་བསྟན་པར་མཛད་དོ། །དེའི་རྗེས་སུ་དེ་བཞིན་གཤེགས་པ་ལ་
གསོལ་བ་འདེབས་པའི་བཅོམ་ལྡན་འདས་ཀྱིས། དཔལ་རྡོ་རྗེ་སེམས་དཔའི་
གཟུགས་ཀྱིས་ཁ་བ་ཅན་གྱི་རི་ལ་མི་རྣམས་ཀྱི་ནང་དུ་དཔལ་དགོངས་པ་ལུང་
སྟོན་གྱི་རྒྱུད་བསྟན་པར་མཛད་དོ། །དེའི་རྗེས་སུ་ལྷ་མོ་བཞིས་གསོལ་བ་
བཏབ་པའི་བཅོམ་ལྡན་འདས་ཀྱིས་རི་བོ་འབིགས་བྱེད་ཀྱི་རྩེ་མོ་ལ་དཔལ་ལྷ་
མོ་བཞིས་ཞུས་ཀྱི་རྒྱུད་བསྟན་པར་མཛད་དོ། །དེའི་རྗེས་སུ་གངྒཱའི་འགྲམ་དུ་
དཔལ་ཡེ་ཤེས་རྡོ་རྗེ་ཀུན་ལས་བཏུས་པའི་རྒྱུད་ཆེན་པོ་དང་ཆུང་ངུའི་དབྱེ་
བ་བསྟན་པར་མཛད་དོ་ཞེས་གསུངས་སོ། །འོན་ཀྱང་རྩ་བའི་རྒྱུད་གང་དུ་
བསྟན་པའི་གནས་དེ་ཉིད་དུ་བསྟན་པར་ཡང་འགལ་བ་མེད་དམ་སྙམ་མོ། །
དེ་ལ་དགོངས་པ་ལུང་སྟོན(འདིའང་གསང་འདུས་ཀྱི་བཤད་རྒྱུད་ཡིན་ནོ། །)གྱིས་
རྒྱུད་ཀྱི་དགོངས་པའི་དོན་མཐར་ཐུག་ཏུ་བཤད་པ། རྩ་བའི་རྒྱུད་ཀྱི་རིམ་པ་
ཇི་ལྟ་བ་བཞིན་དུ་ལེའུ་བཅུ་གཉིས་པའི་བར་དུ་གསུངས་སོ། །
གཉིས་པ་ནི། (གསང་འདུས་ཀྱི)བཤད་རྒྱུད་རྡོ་རྗེ་ཕྲེང་བ་ནི། སྟོན་པ་
རྡོ་རྗེ་བཙུན་མོའི་བྷ་ག་ལ་བྱང་སེམས་ཀྱི་འཁོར་ཚད་མེད་པས་བསྐོར་ནས་་་
བཞུགས་པའི་ཚེ། འཁོར་སྣོད་དུ་རུང་བའི་ཕྱིར་ཏིང་ངེ་འཛིན་ལ་ཞུགས་
ནས་འོད་ཟེར་བཀྱེ་བ་དང་འོད་ཟེར་གྱིས་རེག་པས་བདེ་བས་བརྒྱལ་ནས།
373



སླར་འོད་ཟེར་མཛོད་སྤུར་བསྡུས་སོ། །སླར་རྡོ་རྗེའི་ལམ་ནས་འོད་ཟེར་སྤྲོས་
ཏེ། འོད་ཟེར་གྱིས་རེག་པས་བརྒྱལ་བ་རྣམས་བསླངས་ནས། དེ་དག་ལ་
དགའ་ཞིང་ངོ་མཚར་བས་སྟོན་པ་ལ་བསྟོད་དེ། རྡོ་རྗེ་ཕྲེང་བའི་དོན་ཞུ་བར་
འདོད་ཅིང་གནས་སོ། །དེ་སྟོན་པས་མཁྱེན་ཏེ་རིག་མ་སྤྲུལ་ཏེ་སྙོམས་པར་
ཞུགས་ནས་དཀྱིལ་འཁོར་སྤྲུལ་ལོ། །དེ་ནས་བྱང་ཆུབ་སེམས་དཔའ་རྣམས་
ཀྱིས་ཆེད་དུ་བརྗོད་ཅིང་། ཕྱག་ན་རྡོ་རྗེས་ཞུ་བ་སྔོན་དུ་འགྲོ་བའི་སྒོ་ནས་དྲི་
བ་བརྒྱད་ཅུ་རྩ་གཉིས་ཞུས་པ་ལ། སྟོན་པས་ལེགས་སོ་གནང་སྟེ་གླེང་གཞིའི་
ལེའུ་སྟེ་དང་པོའོ། །སློབ་དཔོན་དང་སློབ་མ་བརྟག་པ་དང་དབང་བསྐུར་
བའི་ལེའུ་སྟེ་གཉིས་པ། གསུམ་པས་རྡོ་རྗེ་ཕྲེང་བའི་མིང་དོན་དང་རླུང་བརྒྱ་
རྩ་བརྒྱད་ཀྱི་མིང་དང་གནས་དང་རྒྱུ་ཚུལ་སྟོན་པ་རྡོ་རྗེ་ཕྲེང་བའི་ཚིག་གི་་་་
དབྱེ་བ། བཞི་པས་འདུས་པའི་ཚིག་དོན་བཤད་པ། ལྔ་པས་སྟོང་པ་ཉིད་ཀྱི་
དོན་བསྟན་པ། དྲུག་པས་རླུང་གི་ཐིག་ལེའི་དབྱེ་བ་དང་རྡོ་རྗེ་བཟླས་པའི་
རྣལ་འབྱོར་དང་དེ་ལས་མཆོག་ཐོབ་པར་བསྟན། བདུན་པས་ནཱ་དའི་ཚིག་
དོན་བཤད་པ། བརྒྱད་པས་གསང་བའི་དོན་བྷ་ག་ཆོས་འབྱུང་དུ་བཤད་པ།
དགུ་པས་སྡོམ་པའི་དམ་ཚིག བཅུ་པས་བཟའ་བཏུང་ལ་སོགས་པའི་དམ་
ཚིག་ངེས་དོན་དུ་བཤད་པ་དམ་ཚིག་གི་དོན་གཏན་ལ་དབབ་པ། བཅུ་
གཅིག་པས་སྔགས་ཀྱི་དེ་ཉིད་སྒྲ་ཙམ་གྱི་དོན་གཏན་ལ་དབབ་པ། བཅུ་
གཉིས་པས་རླུང་གི་དེ་ཉིད་དང་རླུང་བགྲང་བའི་བཟླས་པ་རླུང་རྒྱུ་ཚུལ་བྱེད་
ལས་དང་བཅས་པ་སྟོན་པ་རླུང་གི་དེ་ཁོ་ན་ཉིད་ཀྱི་ཚོགས་བཤད་པ། བཅུ་
གསུམ་པས་དབང་བཞི་པའི་དོན་བདེ་བ་ཆེན་པོའི་ཚིག་རྣམ་པར་བཤད་པ།
བཅུ་བཞི་པས་རྩ་དང་སྟོང་པ་ལ་སོགས་པའི་པདྨ་དང་རླུང་དང་སྙིང་པོ་ལ་
374



སོགས་པའི་རྡོ་རྗེ་སྦྱོར་བ་རྡོ་རྗེ་པདྨ་སྦྱོར་བ། བཅོ་ལྔ་པས་གསང་སྔགས་
ཀྱི་དེ་ཁོ་ན་ཉིད། བཅུ་དྲུག་པས་རླུང་ལ་བརྟེན་ནས་དུས་སྐད་ཅིག་སོགས་
དང་སྲོག་ཐིམ་པ་དང་འཆར་བ་དང་འཆི་མེད་སྒྲུབ་པའི་ཐབས་སྟོན་པ་རྩའི་
གྲངས་ཀྱི་རིམ་པའི་གནས་ཐབས། བཅུ་བདུན་པས་རྩ་འཁོར་ལོ་བཞིའི་རྩ་
འདབ་ཀྱི་མིང་དང་གྲངས། རྩའི་སྒོམ་ཚུལ་འབྲས་བུ་དང་བཅས་པ་རྩའི་
རྒྱུད་འཁོར་ལོའི་གནས་ཀྱི་རིམ་པ་བསྟན་པ། བཅོ་བརྒྱད་པས་རྩའི་གཙོ་མོ་
སུམ་ཅུ་རྩ་གཉིས་སུ་བསྡུ་བ་ལུས་ཀྱི་རྩ་བསྡུ་བའི། བཅུ་དགུ་པས་རྣམ་པ་སྣ་
ཚོགས་པ་ལ་སོགས་པའི་སྐད་ཅིག་བཞི་སྟོན་པ་སྟེ། འདིའི་རྒྱ་དཔེ་ཆད་ནས་
ཚིགས་བཅད་ཕྱེད་དང་གསུམ་ལས་མེད་ཅིང་། འགྲེལ་པར་ཡང་། འདིའི་
གཞུང་མ་དར་ཏེ་དེའི་ཕྱིར་བཞག་གོ །ཞེས་ཧོར་ཀོང་དུ་ཡོད་དོ། །བོད་
དཔེ་ཁ་ཅིག་ལ་སྤྱོད་བསྡུས་སྒྲོན་མའི་ཚིག་གིས་ཁ་བསྐངས་པ་ཡོད་དེ་མ་དག་
པར་ཤེས་པར་བྱའོ། །ཉི་ཤུ་པས་དགའ་བ་བཞིའི་མཚན་ཉིད་རྣམ་པར་དབྱེ་
བ། ཉེར་གཅིག་པས་སྔགས་ཀྱི་ཐིག་ལེ། རླུང་གི་ཐིག་ལེ། རྫས་ཀྱི་ཐིག་ལེ་
སྒོམ་པ་གསུམ་གྱི་རྣམ་པར་དབྱེ་བ། ཉེར་གཉིས་པས་ཨོཾ་ཨཱཿ ཧཱུཾ་གསུམ་རྩ་
དང་རླུང་དང་རྣམ་རྟོག་ལ་སྦྱར་བའི་སྒོམ་ཚུལ་སྟོན་པ་སྐུ་གསུང་ཐུགས་ཀྱི་་་
སྙིང་པོ་བཤད་པ། ཉེར་གསུམ་པས་བདག་དང་། སྔགས་དང་། ཡེ་ཤེས་ཀྱི་
དེ་ཉིད་དེ། དེ་གསུམ་གྱི་ཚིག་གཏན་ལ་དབབ་པ། ཉེར་བཞི་བས་གསང་
བའི་སྣ་རྩེ། ལྟེ་བའི་སྣ་རྩེ། གདོང་གི་སྣ་རྩེ་སྟེ་གསུམ་དང་། རླུང་ལྔའི་རྒྱུ་ཚུལ་
ཁ་དོག་དང་བཅས་པ་དང་། རྫས་སྔགས་ཐིག་ལེ་གསུམ་གྱི་སྒོམ་པ་སྟོན་པ་
སྣ་རྩེ་གསུམ་གཏན་ལ་དབབ་པ་བསྟན་པ། ཉེར་ལྔ་པས་སྟོང་ཉིད་ཀྱི་ཚིག་
བཤད་པ། ཉེར་དྲུག་པས་ལུས་ཕུང་ཁམས་སྐྱེ་མཆེད་ལྷར་སྟོན་པ་ལུས་ཀྱི་
375



ལྷའི་མཚན་ཉིད། ཉེར་བདུན་པས་འཁོར་ལོ་བཞིའི་རྩ་འདབ་ལྷ་མོར་སྟོན་
པའི་ལྷ་མོའི་མིང་སྟོན་པ་འཁོར་ལོ་བཞིའི་ལྷ་མོའི་རིམ་པ། ཉེར་བརྒྱད་པས་
རྩ་རྣམས་ལྷ་མོར་བྱས་པའི་འཆར་ནུབ་སྟོན་པ་འཆར་བ་དང་ནུབ་པའི་རྣལ་
འབྱོར། ཉེར་དགུ་པས་འཁོར་ལོ་དྲུག་གི་རྩས་དགའ་བ་བསྐྱེད་ཚུལ་སྟོན་པ་
དགའ་བ་བསྐྱེད་པའི་མཚན་ཉིད། སུམ་ཅུ་པས་རྩ་ལ་ཁུ་ཕྲག་རླུང་གསུམ་
འབབ་ཚུལ་བསྟན་པ་རྩ་འབབ་པའི་མཚན་ཉིད། སོ་གཅིག་པས་རྩའི་གཙོ་
མོ་གསུམ་གྱི་བྱེད་ལས་སྟོན་པ་མཚམས་ཀྱི་རྩ་གསུམ་གྱི་ངེས་པ། སོ་གཉིས་
པས་རླུང་བཅུས་ཁྱབ་འཇུག་གི་འཇུག་པ་དང་མཐུན་པར་ལུས་བསྐྱེད་ཚུལ་
སྟོན་པ་རླུང་གི་བསྐྱེད་པ་སྐྱེས་བུ་སྐྱེ་བའི་འཇུག་པ། སོ་གསུམ་པས་རླུང་བཅུ་
རིམ་པས་སྐྱེས་ནས་རླུང་སྔ་མ་ཟོས་པས་ཚེ་ཟད་ཚུལ་སྟོན་པ་རླུང་གི་རིམ་
པས་སྲོག་ཟད། སོ་བཞི་པས་གཏུམ་མོའི་མེས་མཁའ་འགྲོ་མ་ཐམས་ཅད་
བསྡུས་པར་སྟོན་པ་མཁའ་འགྲོ་མ་བསྡུས་པ། སོ་ལྔ་པས་བསྐྱེད་རྫོགས་ཀྱིས་
རྟོག་པ་དགག་ཚུལ་སྟོན་པ་རྣམ་རྟོག་གི་རླུང་གཅོད་པའི་མཚན་ཉིད། སོ་
དྲུག་པས་རྟོག་མེད་ཀྱི་རླུང་རང་བྱིན་རླབས་སུ་སྟོན་པ་རྣམ་རྟོག་མེད་པའི་་་་
མཚན་ཉིད། སོ་བདུན་པས་རླུང་བསྒོམས་པས་རྩ་འགག་ཚུལ་སྟོན་པ་རྩ་
ནུབ་པའི་སྦྱོར་བ། སོ་བརྒྱད་པས་རྩ་འཁོར་ལོ་བཞི་དང་རླུང་དང་མེའི་
འཁོར་ལོ་སྟེ་འཁོར་ལོ་དྲུག་གི་སྒོམ་པ། སོ་དགུ་པས་དུས་བཟང་ངན་བསམ་
གྱིས་མི་ཁྱབ་པའི་དུས་སྟོན་པ་དུས་དང་ཚོད་རྣམ་པར་བཤད་པ། བཞི་བཅུ་
པས་དབང་བཞི་པའི་དོན་སྟོན་པ་གསང་བའི་འབྲས་བུ། ཞེ་གཅིག་པས་
ཆོས་དབྱིངས་ཀུན་ལ་ཁྱབ་ཀྱང་མི་མཐོང་བར་སྟོན་པ་ཆོས་ཀྱི་དབྱིངས་ཀྱི་་་་
དོན་བཤད་པ། ཞེ་གཉིས་པས་རྡོ་རྗེའི་དོན་བཤད་པ། ཞེ་གསུམ་པས་རིགས་
376



བརྒྱ་ནས་གཅིག་གི་བར་གྱི་སྡུད་ཚུལ་སྟོན་པ་རིགས་ཀྱི་དབྱེ་བའི་དོན་བསྡུས་
པ། ཞེ་བཞི་པས་ཕྱག་རྒྱ་བཞི་དང་། ལས་ཀྱི་ཕྱག་རྒྱ་ལ་དྲུག་ཏུ་སྟོན་པ་ཕྱག་
རྒྱ་ཆེན་པོའི་དབྱེ་བ་བཤད་པ། ཞེ་ལྔ་པས་ཕུང་ཁམས་སྐྱེ་མཆེད་ལྷར་སྟོན་པ་
ཕུང་པོ་ལ་སོགས་པ་དང་སྐྱེ་མཆེད་ཀྱི་མཚན་ཉིད། ཞེ་དྲུག་པས་ཕྱག་རྒྱ་ཆེན་
པོའི་རྣམ་པར་ངེས་པ། ཞེ་བདུན་པས་རྩ་ནང་དུ་རླུང་ཞུགས་པ་ལ་བརྟེན་
ནས་ཉམས་བརྒྱད་བསྐྱེད་ཚུལ་ཉམས་ཀྱི་དབྱེ་བ་སྟོན་པ། ཞེ་བརྒྱད་པས་ཨ་
ཧཾ་གི་སྒྲ་དོན་བཤད་པ། ཞེ་དགུ་པས་སྟོང་པ་ཉིད་བཅོ་བརྒྱད་ཀྱི་མཚན་ཉིད་
སྟོན་པ་སྟོང་པ་ཉིད་ཀྱི་མཚན་ཉིད། ལྔ་བཅུ་པས་རླུང་གི་དེ་ཁོ་ན་ཉིད་སྟོང་
པར་སྒོམ་པ་སྟོན་པ་སྟོང་པ་ཉིད་ཀྱི་རྡོ་རྗེ་ཕྲེང་བ་སྐྱེ་བ། ང་གཅིག་པས་
མཚན་མོ་དང་ཉིན་མོ་རྒྱས་པར་བཤད་པ། ང་གཉིས་པས་སྣང་བ་དང་སྣང་
བ་མཆེད་པ་ཨཱ་ལི་ཀཱ་ལིར་སྟོན་པ་ཨཱ་ལི་ཀཱ་ལི་རྒྱས་བཤད། ང་གསུམ་པས་
མཚམས་ཀྱི་འཆར་བའི་མཚན་ཉིད། ང་བཞི་པས་ཆོ་ག་ཉི་ཤུ། ང་ལྔ་པས་ཆོ་
ག་ཉི་ཤུ་རྒྱུ་མཚན་དང་འབྲས་བུ། ང་དྲུག་པས་ཕྱིའི་ལྷ་མཆོད་པ་སྤངས་ནས་
ནང་གི་ལྷ་མཆོད་ཚུལ་ནང་གི་བདག་ཉིད་ཀྱི་མཆོད་པ། ང་བདུན་པས་རྩ་ལྷ་
མོར་སྟོན་པ་ལྷ་མོའི་མཚན་ཉིད། ང་བརྒྱད་པས་ཨེ་ཝཾ་ཞེས་བྱ་བ་དང་པོའི་
ངག་བཤད་པ་དང་རྒྱུ་མཚན་བསྟན་པ། ང་དགུ་པས་གླེང་གཞིའི་ཡི་གེ་བཞི་
བཅུ་པོ་རེ་རེ་ནས་བཤད་པ་དང་པོའི་ངག་བསྟན་པ། དྲུག་ཅུ་པས་ནང་གི་
བདག་ཉིད་ཅན་གྱི་སྦྱིན་སྲེག་གི་ཆོ་ག རེ་གཅིག་པས་བདུད་རྩི་རི་ལུའི་སྒྲུབ་
པ་སྟོན་པ་བདུད་རྩི་ལྔ་བཟའ་བའི་ཆོ་ག རེ་གཉིས་པས་ཚོགས་ཀྱི་འཁོར་
ལོའི་ཆོ་ག་དང་བརྡ་དང་བརྡའི་ལན་སྟོན་པ་རྣལ་འབྱོར་མ་དང་འགྲེ་བ། རེ་
གསུམ་པས་ངག་གི་བརྡ་སྟོན་པ་གསང་བའི་ཚིག་བཤད་པ། རེ་བཞི་པས་
377



-
སློབ་དཔོན་གྱི་ལུས་ལ་སྐུ་གསུང་ཐུགས་ཀྱི་དཀྱིལ་འཁོར་ཚང་བར་སྟོན་པ་སྐུ་
གསུང་ཐུགས་ཀྱི་དཀྱིལ་འཁོར་བཤད་པ། རེ་ལྔ་པས་སངས་རྒྱས་དང་ཆོས་
དང་དགེ་འདུན་གྱི་མཚན་ཉིད། རེ་དྲུག་པས་སློབ་མའི་བྱ་བའི་སྤྱོད་ལམ་
དང་དུས་གང་ལ་ལས་གང་བྱ་ཚུལ་སྟོན་པ་སློབ་མའི་སྤྱོད་པ་རྣམ་པར་དག་
པ་དང་ཞི་བ་ལ་སོགས་པའི་ལས་ཀྱི་འབྲས་བུ་བསྟན་པ། རེ་བདུན་པས་ཁྲོ་
བོ་བཞིའི་ཕྲེང་སྔགས་ལ་བརྟེན་ནས་ལས་སྒྲུབ་ཚུལ། རེ་བརྒྱད་པས་མངོན་
ཤེས་ལྔ་སྒྲུབ་པ་དང༌། སེམས་གསུམ་དང་། འོད་གསལ་དང་། ཟུང་འཇུག་
དང་། དེ་རྣམས་ལ་བརྟེན་ནས་གནས་གྱུར་ཏེ་ལུས་དཀྱིལ་འཁོར་དང་ལྷར་
དག་པ་དང་། ས་དང་གནས་ཀྱི་དག་པ་དང་། རླུང་གི་གནས་དང་བྱེད་ལས་
རྣམས་གསུངས་པ་དང་། འཁོར་གྱི་སེམས་དཔའ་ཆེན་པོ་རྣམས་དད་ནས་
སྟོན་པ་ལ་བསྟོད་དོ། །དེ་ནས་སྟོན་པས་འཇིག་རྟེན་གསུམ་རྒྱལ་དུ་བསྒྱུར་ཏེ་
ཁྲོ་བོ་བཅུ་བཀུག་ནས་རྒྱུད་སྲུང་ཞིང་སྐྱོང་བར་བཀའ་བསྒོས་པ་དངོས་གྲུབ་
ཐམས་ཅད་བསྡུས་པའི་ལེའུ་སྟེ། དེས་རྒྱུད་ཡོངས་སུ་རྫོགས་སོ། །འདི་ལ་
དངོས་སུ་ཆོ་ག་ཉི་ཤུའི་སྐབས་ནས་དཀྱིལ་འཁོར་གཅིག་བསྟན་ལ། དེ་ལ་
གཙོ་བོ་འཕོ་བའི་རིགས་པས་བསྒྲེས་ནས་སུམ་ཅུ་སོ་གཉིས་སོ། །ལྷ་མོ་བཞིས་
ཞུས་པའི་རྒྱུད་ནི། འདི་སྐད་བདག་ཐོས་མེད་པ་ནི། གསང་བ་འདུས་པའི་
བཤད་རྒྱུད་ཡིན་པས། རྩ་བའི་རྒྱུད་ལ་སྙེགས་པས་མ་སྨོས་ཞེས་འགྲེལ་པར་
བཤད་ལ། རྡོ་རྗེ་སེམས་དཔའ་ལྷ་མོ་བཞི་ལ་སོགས་པའི་འཁོར་གྱིས་བསྐོར་
བའི་དབུས་ན་བཞུགས་པ་ལ། སྤྱན་མས་ལུས་ཇི་ལྟར་འགྲུབ་པའི་ཚུལ་ཞུས་
པས། སྟོན་པས་དེའི་ལན་དུ་སྔགས་ཀྱི་དེ་ཁོ་ན་ཉིད་ཕྲ་མོའི་རྣལ་འབྱོར་
བསྟན་པའི་སྒོ་ནས་ལུས་འགྲུབ་ཚུལ་བསྟན་པ་སྤྱན་མས་ཞུས་པའི་ལེའུ། དེ་
-
378



ནས་མཱ་མ་ཀཱིས་ཞུས་པས་ ཐིག་ལེ་བྱང་ཆུབ་ཀྱི་སེམས་འགྲོ་འོང་དང་བྱེད་
་ ལས་སྟོན་པ་མཱ་མ་ཀཱིས་ཞུས་པས་ལེའུ། དེ་ནས་གོས་དཀར་མོས་ཆོས་ཀྱི་
དབྱིངས་བསྡུ་བ་ལ་སོགས་པ་ཞུས་པའི་ལན་དུ་ཐིག་ལེ་དཀར་དམར་དབྱེར་
མེད་དུ་འདུས་པ་ཆོས་ཀྱི་དབྱིངས་འདུས་པ་ལས་རིམ་གྱིས་ཕུང་པོ་ལྔ་སྒྲུབ་་་
ཅིང་དེ་སངས་རྒྱས་ལྔར་སྟོན་པ་གོས་དཀར་མོས་ཞུས་པའི་ལེའུ། དེ་ནས་
སྒྲོལ་མས་ཞུས་པའི་དོན་དུ་བྱང་ཆུབ་ཀྱི་སེམས་ལས་ལུས་སྐྱེ་ཚུལ་སྟོན་པ་
བྱང་ཆུབ་ཀྱི་སེམས་ཀྱི་སྒྲུབ་པ། རིལ་བུ་ལ་སོགས་རྫས་ཀྱི་སྒྲུབ་པ་གསུམ།
སྔགས་ཀྱི་སྒྲུབ་པ། ལུས་ལ་སོགས་པ་དཀྱིལ་འཁོར་གསུམ་གྱི་དབྱེ་བ། ནང་
གི་སྦྱིན་སྲེག ནང་གི་མཆོད་པ་རྣམས་གསུངས་ནས་ཅང་མི་གསུང་བར་
བཞུགས་པ་དང་། ལྷ་མོ་རྣམས་ཀྱིས་འོད་གསལ་ཐོབ་ནས་ཅང་མི་གསུང་
བར་གྱུར་ཏེ། སྒྲོལ་མས་ཞུས་པ་སྟེ་ལྷ་མོ་བཞིས་ཞུས་པའི་རྒྱུད་དོ། །ཡེ་ཤེས་
རྡོ་རྗེ་ཀུན་ལས་བཏུས་པ་ཞེས་བྱ་བའི་རྒྱུད་ནི། གླེང་གཞི་མེད། ཇི་སྐད་དུ།
བཅོམ་ལྡན་འདས་ཀྱིས་ཡེ་ཤེས་རྡོ་རྗེ་ཀུན་ལས་བཏུས་པའི་རྒྱུད་ལས་ཇི་ལྟ་
བ་བཞིན་དུ་གསུངས་པའོ། །ཞེས་སྐབས་ཕྱེ་ནས་བྱམས་པ་སོགས་ཀྱིས་ཞུས་
པས། སེམས་གསུམ་གྱི་སྦས་པ་དང་། སྤྱིའི་དོན་དང་། མཐར་ཐུག་དང་།
མཐའ་དྲུག་གི་བཤད་པ་དང་། རྒྱུད་སྡེའི་ཚད་དང་། བྱེད་པ་དང་། ཆོ་ག་
དང་། བསྒྲུབ་བྱ་དང་། སྒྲུབ་པ་དང༌། རྒྱན་བདུན་རྣམས་གསུངས་པས་
འཁོར་ཡི་རང་ངོ༌། །བདེ་བ་ཆེན་པོའི་རིམ་པར་ཕྱེ་བ་སྟེ་གཉིས་པའོ། །འདི་
རྒྱུད་ཀྱི་དུམ་བུ་ཞིག་ཏུ་སྣང་སྟེ་རྫོགས་པ་ནི་མ་རྙེད་དོ། །འདིར་ཨཱརྱ་དེ་བས་
མཛད་ཟེར་བའི་སྒྲོན་གསལ་གྱི་འགྲེལ་པ་ལས། ཟབ་པ་དང་རྨད་དུ་བྱུང་
བའི་མངོན་པར་བྱང་ཆུབ་པ་སྟོན་པར་བྱེད་པ་མངོན་པར་བྱང་ཆུབ་པའི་་་་་
379



རྒྱུད་དང་། རྨད་དུ་བྱུང་བའི་སྤྱོད་པ་གསལ་བར་བྱེད་པ་སྤྱོད་པ་མཆོག་གི་
རྒྱུད། དངོས་གྲུབ་རྣམ་པ་གཉིས་གསལ་བར་བྱེད་པ་དངོས་གྲུབ་བརྟན་པར་
བྱེད་པ་ཞེས་བྱ་བའི་རྒྱུད་དང་། དབང་དང་དམ་ཚིག་གསལ་བར་བྱེད་པ་
དམ་ཚིག་གི་དེ་ཁོ་ན་ཉེ་བར་འབྱེད་པའི་རྒྱུད་དང་། བསྐྱེད་རིམ་དང་རྫོགས་
རིམ་གྱི་ལྷའི་རྣལ་འབྱོར་གསལ་བར་བྱེད་པ་རྡོ་རྗེ་རྣོན་པོའི་རྒྱུད་ཅེས་བྱ་བ་
རྣམས་འདུས་པའི་བཤད་རྒྱུད་ཡིན་པར་བཤད་དོ། །བོད་དུ་འགྱུར་བ་མ་
རྙེད་པས་ཇི་འདྲ་བ་ཡིན་མ་ཤེས་སོ། །འཕགས་པ་གཉིས་སུ་མེད་པ་མཉམ་
པ་ཉིད་རྣམ་པར་རྒྱལ་བ་ཞེས་བྱ་བའི་རྟོག་པའི་རྒྱལ་པོ་ཆེན་པོ་ནི། རྡོ་རྗེ་
འཆང་ལ་དེ་བཞིན་གཤེགས་པ་ཐམས་ཅད་འདུས་ནས་གསོལ་བ་བཏབ་
པས། དེས་དེ་ཁོ་ན་ཉིད་ཀྱི་ཚུལ་བསྟན་དུ་མེད་པ་གསུངས་པ་དང༌། བྱང་
སེམས་རྣམས་ཀྱིས་མཆོད་དེ་གསོལ་བ་བཏབ་པས། དེས་ལེགས་སོ་ཞེས་
གནང་ནས་ཏིང་ངེ་འཛིན་ལ་ཞུགས་པས། ཕྱོགས་བཞི་ནས་ཉི་མའི་དཀྱིལ་
འཁོར་ཆེན་པོ་བཞི་བྱུང་སྟེ་ཕྱོགས་བཞིར་གནས་སོ། །དེ་ནས་སངས་རྒྱས་
བྱང་སེམས་ཀྱི་འཁོར་ཐམས་ཅད་དེའི་འོད་ཟེར་གྱིས་ཟིལ་གྱིས་མནན་ནས་
བཞུགས་པ་དང༌། འཁོར་རྣམས་ཀྱིས་མཆོད་ནས་སེམས་བསྐྱེད་དོ། །དེ་ནས་
དེས་ཏིང་ངེ་འཛིན་ལ་ཞུགས་ནས་ཡེ་ཤེས་ཀྱི་རིགས་ཀྱི་ཏིང་ངེ་འཛིན་རྣམས་
གསུངས་ཏེ་རྣམ་པར་དགོད་པའི་ལེའུ་དང་པོའོ། །དེ་ནས་ཡེ་ཤེས་ཀྱི་རིགས་
ཀྱི་ཏིང་ངེ་འཛིན་གྱི་ལེའུ་སྟེ་གཉིས་པ་དང་། རིགས་བསྡུས་པའི་ཏིང་ངེ་
འཛིན་གྱི་ལེའུ་སྟེ་གསུམ་པ་དང་། ཆོས་ཀྱི་རིགས་ཀྱི་ཏིང་ངེ་འཛིན་གྱི་ལེའུ་
སྟེ་བཞི་པ་དང༌། དེ་ནས་རྒྱ་དཔེ་མ་རྙེད་དོ། །མཐར་དེ་བཞིག་གཤེགས་པ་
ཐམས་ཅད་ཀྱི་སྐུ་དང་གསུང་དང་ཐུགས་ཡོངས་སུ་དག་པའི་རང་བཞིན་གྱི་
380



，
རྡོ་རྗེ་ཞེས་བྱ་བ་སྟེ་ལེའུ་ཉི་ཤུ་རྩ་གཉིས་པས་རྒྱུད་ཡོངས་སུ་རྫོགས་ཏེ། འདི་
མཁན་ཆེན་ཐར་པ་པའི་ཕྱག་དཔེའི་གསེབ་ནས་རྒྱ་དཔེ་ཤོག་ཡར་ལྔ་བྱུང་བ་
ལ། ལེའུ་དང་པོའི་མགོ་ནས་ཤོག་བུ་གཅིག་མ་ཚང་བ་དང༌། ལེའུ་བཞི་པའི་
མགོ་ཡན་ཆད་དང་། མཇུག་གི་ཤོག་བུ་གཅིག་བྱུང་བ་ལ་ཁོ་བོས་བསྒྱུར་བ་
ཡིན་ནོ། །འདི་ལ་དུམ་བུ་ལས་མེད་ཀྱང་། སྔར་གྱི་གཉིས་མེད་རྣམ་རྒྱལ་གྱི་
རྒྱུད་དུ་འདོད་པའི་ལེའུ་བདུན་ཅུ་དོན་བདུན་ཡོད་པ་དེ་རྫུན་མ་ཡང་དག་་་་
པར་རྟོགས་པའི་དགོས་པ་ཡོད་དོ། །དེ་ནས་དེ་དང་དེ་ལ་བརྟེན་པའི་
དབང་བཀའ་ཐམས་ཅད་རྫུན་མ་ཡིན་པས་རྟོགས་ལྡན་རྣམས་ཀྱིས་སྤང་བར་
བྱའོ། །དཔལ་རྡོ་རྗེ་སྙིང་པོ་རྒྱན་གྱི་རྒྱུད་ཅེས་བྱ་བ་ནི། སྟོན་པ་སངས་རྒྱས་
ཐམས་ཅད་ཀྱི་སྐུ་གསུང་ཐུགས་ཀྱི་སྙིང་པོ་བུད་མེད་བཅུའི་དབུས་ན་ཆ་ཤས་
ལྔ་པའི་ཚུལ་དུ་བཞུགས་པ་ལ། འཁོར་རྡོ་རྗེ་མཁའ་འགྲོའི་འཁོར་དཔག་ཏུ་
མེད་པས་བསྐོར་ཏེ་བཞུགས་སོ། །དེ་ནས་འཁོར་དེ་ཐམས་ཅད་འདུས་ནས་
རྒྱུད་བཤད་ཅིང་བྱིན་གྱིས་བརླབས་པར་གསོལ་བ་བཏབ་པས། དེས་ཏིང་ངེ་
འཛིན་ལ་ཞུགས་ནས་དེ་ཐམས་ཅད་ཐུགས་ཀར་བཅུག་སྟེ་བརྒྱལ་བར་གྱུར་
པ་ལ། ཏིང་ངེ་འཛིན་གྱིས་བསླངས་ནས་རང་རང་གི་གནས་སུ་བཀོད་དོ། །
དེ་ནས་ཏིང་ངེ་འཛིན་སྔོན་དུ་འགྲོ་བས་སེམས་ཅན་གྱི་ཁམས་ཐམས་ཅད་་་་་
མཉམ་པ་ཉིད་དུ་གཟིགས་ནས་ཅི་ཡང་མི་མཛད་དོ། །དེ་ནས་ཏིང་ངེ་འཛིན་
ལས་བཞེངས་ཏེ་བརྗིད་པ་དང་བཅས་པས་གར་མཛད་ནས། བྱང་ཆུབ་
སེམས་ཀྱི་རང་བཞིན་གྱི་ཆོས་ཅན་ཐམས་ཅད་ལ་ཁྱབ་པར་མཛད་དེ་རྡོ་རྗེ་་་
མཁའ་འགྲོ་བྱིན་གྱིས་རློབ་པའི་ལེའུ་སྟེ། དང་པའོ། །གཉིས་པ་སྔགས་ཀྱི་
ལེའུ། གསུམ་པ་རྡུལ་ཚོན་གྱི་དཀྱིལ་འཁོར་བྲིས་བསྒྲུབས་མཆོད་ནས་སློབ་མ་
381



འཇུག་པའི་ཚུལ་སྟོན་པ་རི་མོའི་དཀྱིལ་འཁོར་གྱི་ལེའུ། བཞི་པ་དབང་བཞི་
བསྐུར་བའི་ཚུལ་སྟོན་པ་ཕན་ཡོན་དང་བཅས་པར་དབང་བསྐུར་བའི་ལེའུ།
ལྔ་པ་དཀྱིལ་འཁོར་གྱི་མངོན་རྟོགས་སྟོན་པ་ལྷའི་ལེའུ། དེ་ནས་འཁོར་
ཐམས་ཅད་ཀྱིས་བྱང་ཆུབ་ཀྱི་སེམས་བཤད་པར་གསོལ་བ་བཏབ་པས། སྟོན་
པས་སེམས་བསྐྱེད་ཚུལ་གསུངས་ནས། རིགས་བཞིས་བྱང་ཆུབ་ཀྱི་སེམས་ཀྱི་
ཚིགས་བཅད་གསུངས། བྱང་ཆུབ་སེམས་དཔའ་རྣམས་ཀྱིས་ཆེད་དུ་བརྗོད་
ནས། རྣལ་འབྱོར་ཉམས་སུ་ལེན་ཚུལ་གྱི་སྔོན་འགྲོ་རྣལ་འབྱོར་གསུམ་གྱི་
དབྱེ་བ་རྣལ་འབྱོར་གྱི་སེམས་སྒོམ་པའི་ཆོ་ག་དང་བཅས་པ་གསུངས་པ་བྱང་
ཆུབ་ཀྱི་སེམས་སྒོམ་པའི་ཡེ་ཤེས་སྒྲུབ་པའི་ལེའུ་སྟེ་དྲུག་པ། བདུན་པ་སྦྱིན་
སྲེག་གི་ཆོ་ག་དང་། སྐུ་གསུང་ཐུགས་ལ་སོགས་པའི་དམ་ཚིག་བསྟན་པའི་
ལེའུ། བརྒྱད་པ་གཙུག་ཏོར་རྣམས་ཀྱི་མངོན་རྟོགས་སྟོན་པ་གཙུག་ཏོར་
འབྱུང་བའི་ལེའུ། དགུ་པ་རྡོ་རྗེ་སྙིང་པོ་རྒྱན་གྱི་རྒྱུད་ཀྱི་མཚན་བཤད་པའི་སྒོ་
ནས་ཡེ་ཤེས་གསུམ་སྟོན་པ་ཡེ་ཤེས་ཀྱི་མཚན་བྱུང་བའི་ལེའུ། བཅུ་པ་ཁྲོ་བོའི་
སྦྱོར་བས་དགྲ་གསད་པའི་ལེའུ། བཅུ་གཅིག་པ་རྒྱུད་སྡེའི་གཞུང་ཚད་དང་
དབྱེ་བ་སྟོན་པ་རྒྱུད་ཐམས་ཅད་ཀྱི་དབྱེ་བའི་ལེའུ། བཅུ་གཉིས་པ་རིགས་
ལྔའི་དམ་ཚིག་དང༌། ལས་དང་པོ་པའི་དམ་ཚིག་དང༌། རྩ་ལྟུང་བཞི་དང་།
སྦོམ་པོའི་ལྟུང་བ་དང་། བཟའ་བའི་དམ་ཚིག་དང་། དགོངས་ཏེ་གསུངས་
པའི་དམ་ཚིག་དང་། རྣལ་འབྱོར་པ་མཐོན་པོའི་དམ་ཚིག་རྣམས་སྟོན་པ་
དམ་ཚིག་དང་སྡོམ་པའི་ལེའུ། བཅུ་གསུམ་པ་རོ་ལངས་ཆེན་པོའི་སྒྲུབ་པའི་
ལེའུ། བཅུ་བཞི་པ་བླ་མའི་དབྱེ་བ་དང་དེ་བསྟེན་པའི་ཚུལ་སྟོན་པ་བླ་མ་
བཀུར་བའི་ལེའུ། བཅོ་ལྔ་པ་ཕྱག་རྒྱ་མ་བཞིའི་མཚན་ཉིད་དང་དེ་བསྟེན་
382



ཚུལ་ཕན་ཡོན་དང་བཅས་པ་སྟོན་པ་ཤེས་རབ་ཀྱི་མཚན་ཉིད་བརྟག་པའི་་་་
ལེའུ། བཅུ་དྲུག་པ་འོད་གསལ་མངོན་དུ་བྱེད་པའི་ཐབས་སྟོན་པ་ཤེས་བྱེད་
ཀུན་ཏུ་སྤྱོད་པའི་ལེའུ། དེ་ནས་སྟོན་པ་ལ་འཁོར་ཐམས་ཅད་ཀྱིས་རིགས་
ལྔའི་ཡོན་ཏན་གྱིས་བསྟོད་པ་དང་། དེས་ཏིང་ངེ་འཛིན་ལ་ཞུགས་ཏེ་
ཐུགས་ཀའི་འོད་ཀྱིས་ནམ་མཁའི་ཁམས་སྣང་བར་བྱས་ནས་སླར་ཐུགས་ཀར་
ཞུགས་སོ། །དེས་བསྐུལ་ནས་འཁོར་ཐམས་ཅད་ཀྱང་སྟོན་པའི་ཐུགས་ཀར་
ཞུགས་ནས་རང་རང་གི་སྐུ་བུད་མེད་དུ་སྤྲུལ་ཏེ་ཐུགས་ཀ་ནས་ཐོན་ནས་་་་་་
ཆེད་དུ་བརྗོད་པ་མཛད་དོ། །དེ་ནས་སྟོན་པས་ཏིང་ངེ་འཛིན་ལས་བཞེངས་
ནས་བསྐྱེད་རིམ་གྱི་མངོན་བྱང་ལྔ་དང་རྣལ་འབྱོར་གསུམ་དང་། རྫོགས་
རིམ་གྱི་སྟོང་པ་གསུམ་དང་། ཕྱི་དང་གསང་བའི་དེ་ཉིད་བཅུ་དང་། རྣལ་
འབྱོར་ཉམས་སུ་ལེན་ཚུལ་དང་བཅས་པ་གསུངས་པས། འཁོར་རྣམས་
དགའ་ནས་ལེགས་སོ་ཞེས་གསོལ་པ་དང་། སྟོན་པ་རང་གི་ཐུགས་ཡང་དག་
པ་ལ་དམིགས་ནས་ཅང་མི་གསུང་བར་བཞུགས་སོ། །དེས་རྡོ་རྗེ་སྙིང་པོ་
རྒྱན་གྱི་རྒྱུད་རྣལ་འབྱོར་ཆེན་པོའི་དེ་ཁོ་ན་ཉིད་ངེས་པ་ཞེས་བྱ་བ་རྫོགས་ཏེ།
འདི་ལ་དངོས་སུ་དཀྱིལ་འཁོར་གཅིག་ཡོད། འདི་ཡང་གསང་བ་འདུས་པའི་
བཤད་རྒྱུད་ཡིན་ཏེ། སྔགས་ཀྱི་སྐུ་བསྐྱེད་པ་དང་ཡེ་ཤེས་ཀྱི་སྐུ་བསྐྱེད་པའི་
རྣལ་འབྱོར་གསུམ་རྒྱས་པར་བཤད་ཅིང་། ཁྱེད་ནི་རྡོ་རྗེ་སེམས་ཞེས་བྱ། །དེ་
ལ་སོགས་པས་བསྟོད་པར་བྱེད། །ཅེས་ཞུ་བ་གླུས་བསྐུལ་གྱི་ཚིག་རྩ་རྒྱུད་ལ་
སྙེགས་ཤིང༌། གཞན་ཡང་བྱང་ཆུབ་ཀྱི་སེམས་ལ་སོགས་པ་རྩ་རྒྱུད་དང་
མཐུན་པ་བསྟན་པའི་ཕྱིར་རོ། །འདིའི་བསྐྱེད་ཆོག་ཡེ་ཤེས་ཞབས་ལུགས་
དང་མཐུན་པར་སྣང་ངོ༌། །གཉིས་པ་ལ(རྡོ་རྗེ་རིགས་ཀྱི་སེམས་དཔའ་ཕྱག་
383



རྡོར་གྱི་སྐོར》འཕགས་པ་ལག་ན་རྡོ་རྗེ་གོས་སྔོན་པོ་ཅན་དྲག་པོ་རྣམ་གསུམ་་་་
འཇོམས་པ་ཞེས་བྱ་བའི་རྒྱུད་ནི། སྟོན་པ་བདུད་རྣམ་པར་འཇོམས་པའི་
བདུད་ཀྱི་སྡེ་དང་ལྷན་ཅིག་གཞན་འཕྲུལ་དབང་བྱེད་ཀྱི་གནས་ན་བཞུགས་
སོ། །དེའི་ཚེ་ཕྱག་ན་རྡོ་རྗེ་ལ་བསྟོད་ནས་རྒྱུད་བཤད་པར་གསོལ་བ་བཏབ་
པས་འཁོར་ལོ་ཆེན་པོའི་དཀྱིལ་འཁོར་སྤྲུལ་ནས། ཡང་བསྟོད་པས་བསྟོད་
ནས་གཟུངས་རིང་ལས་ཚོགས་དང་བཅས་པ་གསུངས་སོ། །དེའི་བཤད་པའི་
རྒྱུད་གསང་བའི་རྒྱུད་ཀྱི་རྣམ་པར་འབྱེད་པ་དྲག་པོ་གསུམ་འདུལ་ཞེས་བྱ་བ་
ནི། གླེང་གཞི་མེད་པ། དེ་ནས་ཕྱག་ན་རྡོ་རྗེ་ཡིས། །གསང་བའི་དོན་ནི་ཡང་
དག་ཞུས། །ཞེས་སོགས་གསུངས་ཏེ་ལེའུ་དང་པོ་སྒྲུབ་ཐབས་ཀྱི་ལེའུ། གཉིས་
པ་གསང་བ་སྔགས་ཀྱི་ལེའུ། གསུམ་པ་ལས་ཚོགས་ཀྱི་ལེའུ་སྟེ་གསུམ་གྱིས་
རྫོགས་སོ། །འདི་གཉིས་ལ་ཛ་བ་རི་པས་འཁོར་ལོ་ཆེན་པོའི་དཀྱིལ་འཁོར་
དང་། བདུད་དང་གནོད་སྦྱིན་དང་ཀླུའི་དཀྱིལ་འཁོར་གསུམ་སྟེ་བཞིར་
བཀྲལ་ལོ། །འཕགས་པ་ཕྱག་ན་རྡོ་རྗེ་གོས་སྔོན་པོ་ཅན་གྱི་ཆོ་ག་རྡོ་རྗེ་བེ་ཅོན་
གྱི་རྒྱུད་ནི། སྟོན་པ་གནོད་སྦྱིན་ཐམས་ཅད་རྒྱུ་བའི་གནས་ཤིན་ཏུ་དབེན་པ་
ན་བཞུགས་པའི་ཚེ། ཕྱག་རྡོར་ཉམས་ཉི་ཤུ་རྩ་ལྔ་དང་ལྡན་པ་ལ་འཁོར་
རྣམས་ཀྱིས་དྲག་པོའི་ཏིང་ངེ་འཛིན་བཤད་པར་གསོལ་བ་བཏབ་པ་གླེང་་་་་
གཞིའི་ལེའུ་སྟེ་དང་པོའོ། །གཉིས་པ་ལྷའི་ཏིང་ངེ་འཛིན་གྱི། གསུམ་པ་
སྔགས་ཀྱི། བཞི་པ་ཏིང་ངེ་འཛིན་དང་སྔགས་ཀྱི་ལས་སྒྲུབ་པའི། ལྔ་པ་
འཁྲུལ་འཁོར་གྱི། དྲུག་པ་ལས་བཞིའི་སྦྱིན་སྲེག་གི། བདུན་པ་ཀླུ་ནད་བཟློག་
པའི། བརྒྱད་པ་གཏོར་མའི། དགུ་པ་སྔགས་ཀྱི། བཅུ་པ་ཀླུ་དགུག་པའི།
བཅུ་གཅིག་པ་ཀླུ་གཟིར་བའི། བཅུ་གཉིས་པ་མཆོད་པའི། བཅུ་གསུམ་པ་ཀླུ་
384



སྲེག་པའི། བཅུ་བཞི་པ་ཕྲ་མོའི་ཏིང་ངེ་འཛིན་གྱི། བཅོ་ལྔ་པ་འཁོར་རྣམས་
ཀྱིས་བསྟོད་ནས་རྗེས་སུ་ཡི་རང་བའི་ལེའུའོ། །དེའི་བཤད་རྒྱུད་དམ་ཡན་
ལག་ཏུ་འདོད་པས་ཕྱག་ན་རྡོ་རྗེ་གོས་སྔོན་པོ་ཅན་རྡོ་རྗེ་གདེངས་པའི་རྒྱུད་
ནི། དེ་ནས་གསང་བའི་བདག་པོས་འཁོར་རྣམས་ལ་གཟིགས་ནས་ཏིང་ངེ་
འཛིན་སྔོན་དུ་འགྲོ་བས། ཨོཾ་ན་མོ་ཞེས་གསུངས་པས། ཀླུ་རྣམས་སྐྲག་ནས་
གསང་བདག་ལ་ཕྱག་འཚལ་བ་དང༌། སྒྲུབ་པ་པོའི་མཚན་ཉིད། གནས།
སྒྲུབ་པའི་ཐབས་རྣམས་གསུངས་སོ། །དེ་ནས་ཏིང་འཛིན་སྔོན་དུ་འགྲོ་བས་
བུམ་པའི་ཆོ་ག དུག་ཞི་བའི། དབང་དུ་བྱ་བའི། གཞན་གྱི་རིག་སྔགས་
གཅད་པ། ཆར་དབབ་པ། སེར་བ་གཅོད་པ། རླུང་ཞི་བ། ཡམས་ཞི་བ། བུ་
དང་གཏེར་སྟེར་བ། ཚེ་འཕེལ་བ། མཆོག་སྒྲུབ་པ། ཕྱག་རྒྱ་ཆེན་པོ་སྒོམ་པ།
རྒྱུད་གསང་བར་གདམས་པ། སྔོན་དུ་བསྙེན་པའི་ཆོ་ག་རྣམས་གསུངས་ཏེ།
འདི་ལེའུ་གཅིག་ལོགས་སུ་ཕྱུང་བ་འདྲ་ཞིང་། བུམ་ཆོག་དང་ཆར་འབེབས་
ཀྱི་སྐབས་ན་དཀྱིལ་འཁོར་ཟུར་ཙམ་རེ་ཡོད་དོ། །སྔ་མ་བེ་ཅོན་ཅན་ལ་
འགྲེལ་པར་དཀྱིལ་འཁོར་གཅིག་གསུངས་སོ། །རྡོ་རྗེ་གཏུམ་པོ་ཐུགས་གསང་
བའི་རྒྱུད་ནི། སྟོན་པ་འོག་མིན་གྱི་གནས་ལྕང་ལོ་ཅན་གྱི་ཕོ་བྲང་ན་བཞུགས་
ཏེ། ཕྱག་རྡོར་ཐུགས་ལས་ཕྱུང་ནས་དྲེགས་པ་ཅན་དམ་ལ་བཏགས་པ་གླེང་
གཞིའི་ལེའུ། གཉིས་པ་དྲེགས་པ་ཅན་ཕལ་པ་བཏུལ་བའི། །གསུམ་པ་བཀའ་
བསྒོ་བའི། བཞི་པ་གཞལ་ཡས་ཁང་ལྷུན་གྱིས་གྲུབ་པའི། ལྔ་པ་ཁྲོ་བོ་ཁྲོས་པ་
བསྐྱེད་པའི། དྲུག་པ་ཁྲོ་བོ་ལ་དབང་བསྐུར་བའི། བདུན་པ་དབང་དུ་བསྡུས་
པའི། བརྒྱད་པ་དྲེགས་པ་ཅན་ཟིལ་གྱིས་མནན་པའི། དགུ་པ་གདུག་པ་ཅན་
བཀའ་ལ་བཏགས་པའི། བཅུ་པ་ཀླུ་གསོ་བའི། བཅུ་གཅིག་པ་དྲེགས་པ་ཅན་
385



ཚར་གཅད་པའི། བཅུ་གཉིས་པ་སྲུང་འཁོར་གྱི། བཅུ་གསུམ་པ་མཛེ་ནད་ཀྱི་
མཚན་ཉིད་བརྟག་པའི། བཅུ་བཞི་པ་མཆོད་པའི། བཅོ་ལྔ་པ་དྲག་པོའི་
འཁོར་ལོའི། བཅུ་དྲུག་པ་མངོན་སྤྱོད་དྲག་པོའི་ལས་ཀྱི་བཟློག་པའི། བཅུ་
བདུན་པ་ཐུན་དྲག་མཆོད་སྦྱིན་གྱི། བཅོ་བརྒྱད་པ་དྲེགས་པའི་འཁོར་དག་
གིས་སྲི་ཞུ་དང་གུས་པས་མཆོད་པའི། བཅུ་དགུ་པ་ས་མ་ཡ་བཀོད་པའི། ཉི་
ཤུ་པ་གཞི་བྱང་ཆུབ་སྙིང་པོ་རྒྱུའི། ཉེར་གཅིག་པ་འཁོར་གྱིས་མངོན་པར་
བསྟོད་པའི། ཉེར་གཉིས་པ་འཇིག་རྟེན་ཐོག་སེར་གྱི། ཉེར་གསུམ་པ་མཐར་
ཐུག་དྲག་པོའི་ལས་ཀྱི། ཉེར་བཞི་པ་ཡོངས་སུ་གཏད་པའི་ལེའུའོ། །དཔལ་
རྡོ་རྗེ་གཏུམ་པོ་ཐུགས་གསང་བའི་རྒྱུད་ཕྱི་མ་ནི། ཡུམ་རྣམ་པར་འཕྲུལ་པ་
དང་མཁའ་གསང་རབ་ཏུ་ལྡན་པའི་ལེའུ་སྟེ་དང་པོའོ། །གཉིས་པ་འཁོར་ལོ་
བདེ་རྫོགས་ཀྱི། གསུམ་པ་ཀླུ་ཐམས་ཅད་རླག་པར་བྱེད་པའི། བཞི་པ་འཇིག་
རྟེན་བཅིང་ལོག་གི། ལྔ་པ་གསད་པ་སྔགས་ཀྱི། དྲུག་པ་གསང་བའི། བདུན་
པ་བདུད་རྩི་བུམ་ཁྲུས་ཀྱི། བརྒྱད་པ་བདུད་རྩི་བུམ་པ་ཁྲོལ་བུ་ཕྱེ་མ་དང་ལྡེ་
གུ་དང་ཁོང་བཏང་པའི། དགུ་པ་རྐུན་ཐབས་ཀྱི་དུག་བཟློག་པའི། བཅུ་པ་
བསྙེན་སྒྲུབ་ཀྱི་ལྟས་དང་གནོད་རྟགས་བསྟན་པའི། བཅུ་གཅིག་པ་གདུག་
པའི་དུག་རུས་པ་ལ་སླེབ་པའི་མཚན་ཉིད་བསྟན་པའི། བཅུ་གཉིས་པ་
གདུག་པའི་དུག་རྫས་ཀྱིས་གདུག་པའི། བཅུ་གསུམ་པ་དྲེགས་པ་ཅན་ཤིན་
ཏུ་ཚར་གཅད་པ་སྲེག་པ་དྲག་པོའི། བཅུ་བཞི་པ་ཕྱིར་མི་ལྡོག་པའི་མནན་
པའི། བཅོ་ལྔ་པ་རང་གཤེད་རང་ལ་དབབ་པའི་ལེའུའོ། །དཔལ་རྡོ་རྗེ་
གཏུམ་པོ་ཐུགས་གསང་བའི་རྒྱུད་ཕྱི་མའི་ཕྱི་མ་ནི། དུག་དང་དུག་འཇོམས་
བྱེད་ཀྱི་ལེའུ་སྟེ་དང་པོའོ། །གཉིས་པ་གདུག་སོགས་ཀྱི་འཁོར་ལོའི། གསུམ་
386



པ་དམ་ཚིག་སྲོག་གི་འཁོར་ལོ་འཇམ་དཔལ་དང་གདུག་པའི་ལས་ཀྱི། བཞི་
པ་འཕྲིན་ལས་མི་འགྱུར་བའི་འཁོར་ལོའི། ་ ལྔ་པ་ཆུ་འཁྱགས་ལོ་ཐོག་
འཇོམས་ཀྱི། དྲུག་པ་གནོད་པ་ཆམ་ལ་དབབ་པ་སྔགས་ཀྱི་ཐོང་བསྟན་པའི།
བདུན་པ་ལུས་རྣམ་པར་སྦ་བའི། བརྒྱད་པ་ཡོངས་སུ་གཏད་པའི་ལེའུའོ། །
འདི་རྣམས་ལ་དཀྱིལ་འཁོར་གཅིག་ཡོད་དོ། །ཕྱག་ན་རྡོ་རྗེ་མེ་ལྕེའི་རྒྱུད་ནི།
སྟོན་པ་རྡོ་རྗེ་བཙུན་མོའི་བྷ་ག་ལ་བཞུགས་པ་ན་ཕྱག་རྡོར་གྱིས་ཞུས་པ་སྟེ་་་་
གླེང་གཞིའི་ལེའུ་སྟེ། ངེས་ཚིག་གི་དང་། དཀྱིལ་འཁོར་དང་ལྷའི་དང་།
མཆོད་པའི་དང་། ནང་དང་སྔགས་ཀྱི་དང་། དབང་གི་དང་། རྫོགས་པ་
ཆེན་པོའི་རིམ་པ་རྣལ་འབྱོར་པའི་དང་། གཏོར་ཆོག་གི་དང༌། སྦྱིན་སྲེག་གི་
དང་། འགྲོ་འདུལ་བའི་དང་། གཤིན་རྗེ་བྲང་དམར་གྱི་གདོན་གདུལ་བའི་
དང༌། གནོད་སྦྱིན་གདོང་སེར་གྱི་གདོན་གདུལ་པའི་དང་། བྲིས་སྐུ་དང་།
གླེགས་བམ་གྱི་དང་། ལས་སྣ་ཚོགས་ཀྱི་ལེའུ་དང་བཅོ་ལྔ་སྟེ་བླ་མེད་དུ་
འདོད་པ་འདྲ་སྟེ་ཐེ་ཚོམ་ཟའོ། །ཡང་རྒྱུད་འདི་ལ་ལེའུ་དྲུག་པ་ཡན་ཆད་
འདྲ་བ་ལ། བདུན་པ་ཀླུ་འདུལ་བ་དང་མདངས་འཕྲོག་གི་གནོད་སྦྱིན་
འདུལ་བའི་ལེའུ། བརྒྱད་པ་ཚངས་པའི་སྲིན་པོའི་གདོན་འདུལ་བའི། དགུ་
པ་གཤིན་རྗེ་བྲང་དམར་གྱི་གདོན་འདུལ་བའི། བཅུ་པ་གནོད་སྦྱིན་གདོང་
སེར་གྱི་གདོན་འདུལ་བའི། བཅུ་གཅིག་པ་བྲིས་སྐུ་དང་གླེགས་བམ་གྱི། བཅུ་
གཉིས་པ་ལས་སྣ་ཚོགས་ཀྱི་ལེའུ་སྟེ་བཅུ་གཉིས་སུ་བྱས་པ་གཅིག་ཀྱང་སྣང་
ངོ༌། །འདི་གཉིས་ལ་དཀྱིལ་འཁོར་ནི་གཅིག་གོ །རྡོ་རྗེ་སྙིང་པོ་མེ་ལྕེ་དབབ་
པའི་རྒྱུད་ནི། སྟོན་པ་དུར་ཁྲོད་བསིལ་བའི་ཚལ་ན་བཞུགས་ཏེ་རྡོ་རྗེ་སྙིང་པོ་
ཞེས་བྱ་བའི་ཏིང་ངེ་འཛིན་ལ་ཞུགས་ནས་འོད་བཀྱེ་སྟེ་སེམས་ཅན་ཐམས་་་
387
ས
-



ཅད་ཀྱི་ནད་བསལ་ནས། སླར་འདུས་ཏེ་ཐུགས་སུ་ཆུད་ཞུགས་པ་དང་དྲང་
སྲོང་ཉེས་འདོར་གྱིས་སེམས་ཅན་གྱི་ནད་སོགས་སྲུང་བའི་ཐབས་ཞུས་པས་
སྟོན་པས་གཟུངས་གསུངས་པས་བགེགས་རྣམས་སྐྲག་གོ །དེ་ནས་ཀླུ་མཐའ་
ཡས་ཀྱི་གཟུངས་བཤད། དེ་ནས་ཕྱག་རྡོར་གྱིས་གཟུངས་ཆོ་ག་དང་བཅས་
པ་གསུངས་པ་ལ་དྲང་སྲོང་ཉེས་འདོར་སོགས་ཡི་རང་ནས་མངོན་པར་་་
བསྟོད་དོ། །འདི་ལ་དཀྱིལ་འཁོར་གཅིག་ཡོད་དོ། །ཕྱག་ན་རྡོ་རྗེ་གསང་བ་
མངོན་པར་བསྟན་པའི་རྒྱུད་ཀྱི་རྒྱལ་པོ་ནི། སྟོན་པ་ལྕང་ལོ་ཅན་ན་བཞུགས་
པའི་ཚེ། ཕྱག་རྡོར་གྱིས་གསོལ་བ་བཏབ། སྟོན་པས་ཞལ་གྱིས་བཞེས་པ་གླེང་
གཞིའི་ལེའུ། ལེའུ་གཉིས་པ་གང་ཟག་བསྟན་པ། གསུམ་པ་གནས་བསྟན་པ།
བཞི་པ་དཔའ་བོ་གཅིག་པའི་སྒྲུབ་ཐབས། ལྔ་པ་དཀྱིལ་འཁོར་བསྐྱེད་པ།
དྲུག་པ་སྔགས། བདུན་པ་འཁོར། བརྒྱད་པ་ཁྱུང་སྒྲུབ་པ། དགུ་པ་གནོད་
སྦྱིན་སྒྲུབ་པ། བཅུ་པ་རྫོགས་རིམ། བཅུ་གཅིག་པ་དབང་བསྐུར། བཅུ་
གཉིས་པ་ཀླུ་སྒྲུབ། བཅུ་གསུམ་པ་མཛེ་བརྟག བཅུ་བཞི་པ་མཛེ་གསོ། བཅོ་
ལྔ་པ་གཏོར་ཆོག བཅུ་དྲུག་པ་ཡུམ་སྒྲུབ། བཅུ་བདུན་པ་ལས་ཚོགས། བཅོ་
བརྒྱད་པ་ཆར་དབབ་པ། བཅུ་དགུ་པ་སྦྱིན་སྲེག ཉི་ཤུ་པ་བསྟོད་པ། རྩ་
གཅིག་པ་རྗེས་སུ་ཡི་རང་བའི་ལེའུ་སྟེ། འདི་ལ་དཀྱིལ་འཁོར་ལྔ་ཡོད་དོ། །
ཕྱག་ན་རྡོ་རྗེ་གསང་བ་བསྟན་པའི་རྒྱུད་ནི། སྟོན་པ་ལྕང་ལོ་ཅན་གྱི་གནས་
ན་རིག་སྔགས་ཀྱི་འཁོར་གྱིས་བསྐོར་ནས་བཞུགས་པ་ན། དཔའ་མོའི་དབང་
ཕྱུག་མས་ཞུས་པས། ལེའུ་དང་པོ་སྒྲུབ་པ་པོའི་གང་ཟག་བསྟན་པ། གཉིས་
པ་སྒྲུབ་པའི་གནས་བསྟན་པ། གསུམ་པ་ལྷའི་བསྐྱེད་རིམ་བསྟན་པ། བཞི་པ་
རྫོགས་རིམ་བསྟན་པ། ལྔ་པ་འཁོར་བསྟན་པ། དྲུག་པ་སྔགས་བསྟན་པ།
388



བདུན་པ་སྦྱིན་སྲེག་བསྟན་པ་སྟེ། འདི་ལ་དཀྱིལ་འཁོར་གཅིག་གམ་འཁོར་
གྱིས་ཕྱེ་ན་གསུམ་ཡོད་དོ། །རྡོ་རྗེ་བདེ་ཁྲོས་ཀྱི་རྒྱུད་ཀྱི་རྒྱལ་པོ་ནི། སྟོན་པ་
གཞན་འཕྲུལ་དབང་བྱེད་ན་བཞུགས་པའི་ཚེ། འཁོར་རྣམས་ཀྱིས་ཞུས་པས།
སྟོན་པས་བཤད་པར་ཞལ་གྱིས་བཞེས་ནས་གསུངས་པ་གཏམ་རྒྱུད་ཀྱི་ལེའུ་
སྟེ་དང་པོའོ། །གཉིས་པ་སྒྲུབ་པའི་རྫས་ཀྱི། གསུམ་པ་ལྷ་སྒོམ་པའི། བཞི་པ་
སྙིང་པོ་དང་མཚན་ལྟས་བསྟན་པའི། ལྔ་པ་མེའི་བསམ་གཏན་གྱི། དྲུག་པ་
སྲུང་བའི། བདུན་པ་གཞན་གྱི་གནོད་པ་བརྟག་པའི། བརྒྱད་པ་ཞི་བྱེད་
མཆོད་ཐབས་ཀྱི། དགུ་པ་རྟེན་འབྲེལ་རྗེས་ཀྱི་ལེའུ་སྟེ་དེས་དུམ་བུ་དང་
པོའོ། །བཅུ་པ་རིག་སྔགས་ཁྲོས་པའི། བཅུ་གཅིག་པ་བུམ་པ་ཁྲོས་པའི། བཅུ་
གཉིས་པ་འཁོར་ལོ་ཁྲོས་པའི། བཅུ་གསུམ་པ་ཕུར་པ་ཁྲོས་པའི། བཅུ་བཞི་
པ་མེ་དཔུང་ཁྲོས་པའི། བཅོ་ལྔ་པ་རི་རབ་ཁྲོས་པའི་ལེའུ་སྟེ་དུམ་བུ་གཉིས་
པའོ། །བཅུ་དྲུག་པ་ལས་ཕྲ་མོའི། བཅུ་བདུན་པ་རྗེས་སུ་ཡི་རང་བའི་
ལེའུའོ། །ཀླུའི་རྒྱལ་པོ་སོག་མ་མེད་ཀྱི་རྟོག་པ་རྒྱས་པ་ནི་རྫུན་མར་སྣང་ངོ༌། །
སྤྱིར་ཕྱག་ན་རྡོ་རྗེ་རྣལ་འབྱོར་ཆེན་པོར་བྱས་པའི་རྒྱུད་ཀྱི་སྐོར་འདི་རྣམས་་་
ཕལ་ཆེར་ཐེ་ཚོམ་གྱི་གཞིར་སྣང་ཡང་བོད་ན་གྲགས་པ་ཆེ་ཞིང་དར་སོ་ཆེ་་་་་
བས་བཀོད་དོ། །གཉིས་པ་ལ། སྒྱུ་འཕྲུལ་དྲ་བ་དང་། སྐུའི་རིགས་ཀྱི་ཁྲོ་བོ་
གཤིན་རྗེ་གཤེད་ཀྱི་སྐོར་གཉིས་ཀྱི་དང་པོ་ནི། སྒྱུ་འཕྲུལ་དྲ་བའི་རྩ་བའི་རྒྱུད་
སྟོང་ཕྲག་བཅུ་དྲུག་པ་ལས་ཏིང་ངེ་འཛིན་དྲ་བའི་ལེའུ་ལས་ཕྱུང་བ། འཇམ་
དཔལ་གྱི་དོན་དམ་པའི་མཚན་ཡང་དག་པར་བརྗོད་པ་ནི། དང་པོར་ཞུས་
པའི་ལེའུ། དེ་ནས་ལན་གྱི་ལེའུ། དེ་ནས་རིགས་དྲུག་ལ་གཟིགས་པའི་ལེའུ།
དེ་ནས་སྒྱུ་འཕྲུལ་དྲ་བས་མངོན་པར་བྱང་ཆུབ་པའི་རིམ་པའི་ལེའུ། དེ་ནས་
389



རྡོ་རྗེ་དབྱིངས་ཀྱི་དཀྱིལ་འཁོར་ཆེན་པོ་མངོན་པར་བྱང་ཆུབ་པའི་ལེའུ། དེ་
ནས་ཆོས་ཀྱི་དབྱིངས་ཀྱི་ཡེ་ཤེས་ལ་བསྟོད་པའི་ལེའུ། དེ་ནས་མེ་ལོང་ལྟ་བུའི་
ཡེ་ཤེས་ལ་བསྟོད་པའི་ལེའུ། དེ་ནས་སོ་སོར་རྟོག་པའི་ཡེ་ཤེས་ལ་བསྟོད་པའི་
ལེའུ། དེ་ནས་མཉམ་ཉིད་ཡེ་ཤེས་ལ་བསྟོད་པའི་ལེའུ། དེ་ནས་བྱ་བ་གྲུབ་
པའི་ཡེ་ཤེས་ལ་བསྟོད་པའི་ལེའུ། དེ་ནས་ཡེ་ཤེས་ལྔ་བསྡུས་པ་ལ་བསྟོད་པའི་
ལེའུ། དེ་ནས་ཕན་ཡོན་གྱི་ལེའུ། དེ་ནས་སྔགས་ཀྱི་ལེའུ། དེ་ནས་མཇུག་
སྡུད་ཀྱི་ལེའུ་རྣམས་གསུངས་སོ། །འདི་ལ་དཀྱིལ་འཁོར་རྣལ་འབྱོར་རྒྱུད་
དུ་བཀྲལ་བའི་ འགྲེལ་ པ་ དག་ནས་ དབུགས་དབྱུང་གི་དཀྱིལ་འཁོར་དྲུག
རིགས་བསྡུས་དང་བདུན་གསུངས་སོ། །འདི་ལ་གཞུང་། ཤོ་ལོ་ཀ་སུམ་བརྒྱ་
ཉི་ཤུ་དང་རྐང་པ་གཉིས་ཡོད་དོ། །རྣམ་པར་སྣང་མཛད་སྒྱུ་འཕྲུལ་དྲ་བའི་
རྒྱུད་ནི། སྟོན་པ་རྣམ་སྣང་། གནས་རྒྱུད་ལ་གནས་གཙང་མའི་སྟེང་ན་ཞེས་
གསུངས་པ་ལ། སློབ་དཔོན་ཀུན་སྙིང་གིས་ཤེར་ཕྱིན་ཐུགས་སུ་ཆུད་པའི་
བཅོམ་ལྡན་འདས་ནི་གཙང་མ་ཡིན་ལ་དེའི་གནས་ཡིན་པས་གཙང་མའི་་་་་
གནས། ཐམས་ཅད་ལས་མཆོག་ཏུ་གྱུར་པས་སྟེང་། རྡོ་རྗེ་དབྱིངས་ཀྱི་དབང་
ཕྱུག་མ་ཡོངས་སུ་གྱུར་པའི་རིན་པོ་ཆེ་སྣ་བཞིའི་རང་བཞིན་གྱི་མཆོད་རྟེན་་་་་
ཁང་བརྩེགས་གྲུ་བཞི་སྒོ་བཞི་བཀོད་པ་སྣ་ཚོགས་དང་ལྡན་པའི་གཞལ་ཡས་
ཁང་གཞན་འཕྲུལ་དབང་བྱེད་ཀྱི་དབང་སྒྱུར་གྱི་ལྷའི་གནས་ན་ཡོད་པ་ཡིན་
ཏེ། འདོད་ཆགས་ལ་སྤྱོད་པའི་སེམས་ཅན་རྗེས་སུ་གཟུང་བའི་ཕྱིར་བསྟན་
པ་ཡིན་པའི་ཕྱིར། གཟུགས་ཁམས་ཀྱི་ལྷའི་གནས་གཙང་མའི་གནས་སུ་
བསྟན་པ་མ་ཡིན་ནོ་ཞེས་གསུང་ངོ༌། །འཁོར་ནི་རིགས་ལྔའི་སངས་རྒྱས་བྱང་
སེམས་ཁྲོ་བོ་དང་བྲན་དང་ཕོ་ཉ་དང་ཕོ་ཉ་མོ་དང་ཕྱག་བརྙན་དང་ཕྱག་་་་་
390



བརྙན་མོ་དང་ལྷ་དང་ཀླུ་ལ་སོགས་པའི་དབུས་ན་བཞུགས་སོ། །དེ་ནས་རྣམ་
སྣང་གིས་ཕྱག་རྡོར་ལ་གཟིགས་ནས་འཛུམ་པ་མཛད་དོ། །མཛད་མ་ཐག་ཏུ་
ཕྱག་རྡོར་གྱིས་རྡོ་རྗེ་གསོར་ཏེ་ཕྱག་འཚལ་ནས་འཛུམ་པའི་རྒྱུ་ཞུས་པས་རྣམ་
སྣང་ཏིང་ངེ་འཛིན་ལ་ཞུགས་ནས་རྒྱུད་ཐམས་ཅད་ཀྱི་ཕྱི་མའི་ཕྱི་མ་བཤད་་་་
པར་ཞལ་གྱིས་བཞེས་ནས་མཉན་པར་གདམས་ཏེ། སློབ་དཔོན་དང་སློབ་
མའི་མཚན་ཉིད། བླ་མ་བསྟེན་པའི་ཚུལ་རྣམས་ཀྱིས་འཇུག་པ་རིམ་པར་ཕྱེ་
བའི་ལེའུ་དང་པོ་དང་། དེ་ནས་ས་ཡོངས་སུ་གཟུང་བའི་སྟངས་སྟབས་རྒྱས་
པ་དང་། ས་དང་ལྷ་དང་སློབ་མའི་སྟ་གོན་དང་། དཀྱིལ་འཁོར་བྲི་ཚུལ་
དང་། བུམ་པ་བཟླས་ནས་དགོད་པ་དང༌། དཀྱིལ་འཁོར་སྒྲུབ་མཆོད།
བདག་འཇུག་པ། སློབ་མ་དབང་བསྐུར་བ། སློབ་མ་བསྡུ་བ་དང་བཅས་པའི་
དཀྱིལ་འཁོར་གྱི་རིམ་པར་ཕྱེ་བ་ལེའུ་གཉིས་པ། སྔགས་ཀྱི་རིམ་པར་ཕྱེ་བ་
ལེའུ་གསུམ་པ་དང་། ལྷ་རྣམས་ཀྱི་མངོན་རྟོགས་སྟོན་པ་ཏིང་ངེ་འཛིན་གྱི་
རིམ་པར་ཕྱེ་བ་ལེའུ་བཞི་པ་དང་། ཡུམ་བཞི་དང་། ཁྲོ་བོ་དགུའི་ཕྲེང་སྔགས་
ཀྱི་ལས་ཚོགས་དང༌། ལས་ཐམས་ཅད་ཀྱི་སྤྱིའི་ལས་ཚོགས་ཀྱི་དོན་དང་།
མདུང་ཅན་མ། སྐུལ་བྱེད་མ། ཁྲོ་གཉེར་ཅན་མ་རྣམས་ཀྱི་ལས་ཚོགས་དང་།
འགོག་པའི་བཟླས་པ་དང་རྡོ་རྗེ་ཕྲ་མོ་སྒོམ་པའི་ལས་ཚོགས་དང་། མངོན་
སྤྱོད་ཀྱི་ཆོ་ག་དང་། ཕུར་བའི་ཆོ་ག་དང་། དཀྱིལ་འཁོར་གྱི་ལྷ་ལ་མ་
གཏོགས་པའི་འོད་ཟེར་ཅན་དང་། སྟོང་ཆེན་རབ་འཇོམས་དང་། རྒྱལ་
མཚན་རྩེ་མོའི་དཔུང་རྒྱན་དང་། སོ་སོར་འབྲང་མ་དང་། ནོར་རྒྱུན་མ་དང༌།
སྲིན་མོ་གློག་འབར་མ་དང་། འཕྲོག་མ་དང༌། རི་ཁྲོད་ལོ་མ་ཅན་རྣམས་ཀྱི་
སྔགས་ཀྱི་ལས་ཚོགས་ཏེ་རིམ་པར་ཕྱེ་བ་ལེའུ་ལྔ་པ་དང་། དེ་ནས་ལྷ་རྣམས་
391



ཀྱི་ཕྱག་རྒྱ་དང་མཆོད་པའི་རིམ་པར་ཕྱེ་བའི་ལེའུ་དྲུག་པ་དང་། དེ་ནས་
རྣམ་སྣང་ལ་སངས་རྒྱས་བྱང་སེམས་ཐམས་ཅད་ཀྱིས་བྱང་ཆུབ་ཀྱི་སེམས་་་་
བ ཤད་པར་གསོལ་བ་བཏབ་པས། ལུས་ངག་ཡིད་གསུམ་གཅིག་ཏུ་སྦྱོར་བར་
གསུངས་པས་བྱང་སེམས་རྣམས་ཀྱིས་ཆེད་དུ་བརྗོད་པ། དེ་བཞིན་གཤེགས་
པ་བཞིས་བྱང་ཆུབ་ཀྱི་སེམས་གསུངས། བྱང་སེམས་རྣམས་ངོ་མཚར་སྐྱེས་
ནས་ཆེད་དུ་བརྗོད་པས་དོན་དམ་བྱང་ཆུབ་ཀྱི་སེམས་དང་། ཀུན་རྫོབ་བྱང་
ཆུབ་ཀྱི་སེམས་སྒོམ་ཚུལ་ལྷའི་རྣལ་འབྱོར་སྟོན་པ་ལེའུ་བདུན་པ་དང་། དེ་
ནས་སྦྱོར་བའི་ཐབས་དཀྱིལ་འཁོར་གཙོ་བོ་འཕོ་བའི་ཚུལ་དང་། དཀྱིལ་
འཁོར་གྱི་ལྷ་ལ་མ་གཏོགས་པའི་འོད་ཟེར་ཅན་ལ་སོགས་པའི་ལྷ་རྣམས་་་་་་་
དང་། དེ་རྣམས་ཀྱི་ལས་ཚོགས་སྟོན་པ་སྦྱོར་བའི་ཐབས་ཀྱི་སྒྲུབ་པའི་རིམ་
པར་ཕྱེ་བ་ལེའུ་བརྒྱད་པ་དང་། དེ་ནས་ལས་དེ་རྣམས་འགྲུབ་པའི་ཐབས་
སྐུལ་བྱེད་མའི་དབང་དུ་བྱ་བ་དང་། ཅང་ཏེའུའི་ཆོ་ག་དང་། སྦྱིན་སྲེག་གི་
ཆོ་ག་སྟེ་ལེའུ་དགུ་པ་དང༌། སྦྱིན་སྲེག་བྱས་ཀྱང་ཆོ་ག་མ་ཚང་ན་དངོས་གྲུབ་
མི་ཐོབ་པས། རྣམ་སྣང་ལ་སོགས་པའི་ཏིང་ངེ་འཛིན་དང་། འཁོར་ལོ་ལ་
སོགས་པའི་དངོས་གྲུབ་སྒྲུབ་པ་དང་། ཆོས་བདག་མེད་པར་སྒོམ་ཚུལ་དང་།
སློབ་མས་སློབ་དཔོན་ལ་ཇི་ལྟར་བལྟ་ཚུལ་དང་། རྒྱུད་ཐམས་ཅད་ཀྱི་དོན་དེ་
ཉིད་བཅུ་དང་། གསང་བ་གསུམ་དང་། རྣལ་འབྱོར་གསུམ་དུ་འདུས་པར་
བསྟན་པ་དང་། གསང་སྔགས་ཀྱི་རྒྱུད་ཀྱི་བསྔགས་པ་དང་། གསང་བའི་
དམ་ཚིག་ལ་སྤྱད་ཚུལ་རྣམས་ཀྱི་ཆོ་ག་ཐམས་ཅད་བསྟན་པའི་རིམ་པར་ཕྱེ་
བ་སྟེ་ལེའུ་བཅུ་པའོ། །འདི་ལ་དངོས་སུ་དཀྱིལ་འཁོར་གཅིག གཙོ་བོ་འཕོ་
བའི་བྱེ་བྲག་གིས་དཀྱིལ་འཁོར་གྱི་ལྷ་དངོས་སུ་བསྟན་པ་བཞི་བཅུ་ཞེ་གཅིག
392



སྒོའི་ནང་ལོགས་སུ་རྡོ་རྗེ་བྲིའོ་ཞེས་པའི་ཚིག་ལས་སྟེང་འོག་གི་ཁྲོ་བོ་གཉིས་
བསྣན་ན་ཞེ་གསུམ། དཀྱིལ་འཁོར་མ་གཏོགས་པའི་འོད་ཟེར་ཅན་དང་།
སྟོང་ཆེན་རབ་འཇོམས་དང་། རྒྱལ་མཚན་རྩེ་མོའི་དཔུང་རྒྱན་དང་། སོ་
སོར་འབྲང་མ་དང་། ནོར་རྒྱུན་མ་དང་། སྲིན་མོ་ཀློག་འབར་མ་དང་། རི་
ཁྲོད་ལོ་མ་ཅན་རྣམས། རྣམ་སྣང་གི་སྐུ་ཡོངས་སུ་གྱུར་པ་ལས་དཀྱིལ་འཁོར་
གྱི་དབུས་སུ་བཞུགས་པ་ལས་དཀྱིལ་འཁོར་བདུན་དང༌། འཕྲོག་མ་ལ་
གནོད་སྦྱིན་བརྒྱད་དང་གནོད་སྦྱིན་མོ་བརྒྱད་ཀྱིས་བསྐོར་བ་ལ་གཙོ་བོ་འཕོ་
བའི་དབྱེ་བས་དཀྱིལ་འཁོར་བཅོ་བརྒྱད་དང༌། ལྷ་ཆེན་པོ་ལ་སོགས་པའི་
དཀྱིལ་འཁོར་ལ་རིགས་ལྔའི་གནས་སུ་ཁྲོ་བོ་རྡོ་རྗེ་དང༌། སྒྱུ་མ་རྡོ་རྗེ་དང་།
རྡོ་རྗེ་དྲིལ་བུ་དང་། མི་སྨྲ་རྡོ་རྗེ་དང་། རྡོ་རྗེ་མཚོན་ཆ། ཡུམ་བཞིའི་གནས་
སུ་འཇིགས་བྱེད་མ། དཔལ་མོ། དབྱངས་ཅན་མ། དཀའ་བཟློག་མ། སེམས་
མ་བརྒྱད་ཀྱི་གནས་ཀྱི་གནས་སུ་དྲག་མ་ལ་སོགས་པ་བརྒྱུད། ཕྱི་རུ་གཤིན་རྗེ་
གཤེད་ལ་སོགས་པའི་ཁྲོ་བོ་དགོད་དེ། འདི་ལ་གཙོ་བོ་འཕོ་བའི་དབྱེ་བས་
དཀྱིལ་འཁོར་བཅུ་བདུན། ཀུན་དྲིལ་བས་དཀྱིལ་འཁོར་བརྒྱད་ཅུ་རྩ་ལྔ་ཡོད་
དོ། །འདི་རྣལ་འབྱོར་ཆེན་པོའི་རྒྱུད་དུ་དུས་འཁོར་དང་རྡོ་རྗེ་སྙིང་པོ་རྒྱན་
གྱི་རྒྱུད་ལས་བཤད་ཅིང་། སློབ་དཔོན་ཨ་བྷྱས་ཀྱང་བཞེད་དོ། །སློབ་དཔོན་
ཀུན་སྙིང་གིས་རྣལ་འབྱོར་རྒྱུད་དུ་བཀྲལ་མོད་ཀྱི་ངོ་བོ་རྣལ་འབྱོར་ཆེན་པོར་
མི་འགལ་ཏེ། གསང་འདུས་བཞིན་ནོ། །
གཉིས་པ(རྣམ་སྣང་གི་རིགས་ཀྱི་རྒྱུད) འཕགས་པ་གཤིན་རྗེ་གཤེད་ཀྱི་
སྐོར་ནི། དེ་བཞིན་གཤེགས་པ་ཐམས་ཅད་ཀྱི་སྐུ་གསུང་ཐུགས་གཤིན་རྗེ་
གཤེད་ནག་པོའི་རྒྱུད་ཀྱི་གནས་ནི། ནག་པོ་པས་མཛད་པའི་འགྲེལ་པ་
393



མངོན་པར་མཐོ་བའི་ལམ་གྱི་སྒྲོལ་མ་ལས་བྱང་ཆུབ་ཐུགས་སུ་ཆུད་པའི་
གནས་འོག་མིན་གྱི་གནས་སུ་གསུངས་པར་བཞེད་ལ། དཔལ་འཛིན་གྱིས་ནི་
ཆོས་ཀྱི་དབྱིངས་སུ་གཏོགས་པའི་གཞལ་ཡས་ཁང་དུ། དུས་སྟོན་པ་མངོན་
པར་བྱང་ཆུབ་པའི་དུས་སུ། བཅོམ་ལྡན་འདས་ཐུབ་པ་ཆེན་པོ་མངོན་པར་
བྱང་ཆུབ་པ་ལ་རབ་ཏུ་སྤྱད་པའི་ཕྱིར། བཞོན་པ་དང་གཟུགས་དང་སྒྲ་སྐད་
དང་མཚོན་ཆ་ཤིན་ཏུ་འཇིགས་སུ་རུང་བའི་འཇིགས་པ་ཆེན་པོ་སྟོན་བཞིན་
པའི་བདུད་ཀྱི་དཔུང་ཚོགས་ཆེན་པོ་ལྷགས་ཏེ་བར་དུ་གཅོད་པ་རྩོམ་པའི་་་་
དུས་སུ། སྟོན་པ་བདུད་ཆེན་པོ་ལས་མཆོག་ཏུ་རྒྱལ་བ་ཞེས་བྱ་བའི་ཏིང་ངེ་
འཛིན་ལ་སྙོམས་པར་ཞུགས་ཏེ། བཅོམ་ལྡན་འདས་ཀྱི་སྐུ་གསུང་ཐུགས་རྡོ་
རྗེ་རྣམས་ལས་གཤིན་རྗེ་གཤེད་ཀྱི་ཁྲོ་བོ་ངེས་པར་ཕྱུང་སྟེ་དཀྱིལ་འཁོར་སྤྲུལ་
ནས་བདུད་ཐམས་ཅད་བཏུལ་ནས་རྒྱུད་གསུངས་ཏེ། ཕྱག་ན་རྡོ་རྗེ། བཅོམ་
ལྡན་འདས་དེ་བཞིན་གཤེགས་པ་ཐུགས་རྗེ་ཆེན་པོའི་བཀའ་བཞིན་བྱེད་པ་
ལ། ཕྱག་ན་རྡོ་རྗེ་ཁྱོད་འདི་ལྟ་བུའི་གཤིན་རྗེ་གཤེད་ཀྱི་ཁྲོ་བོའི་གཟུགས་སུ་
བསྒྱུར་ཏེ་བདུད་དང་ཀླུ་དང་གནོད་སྦྱིན་དང་ལྷ་མ་ཡིན་དང་ལྷ་རྣམས་
ཆོམས་ཤིག་ཆིངས་ཤིག་གཏོགས་ཤིག་ཅེས་གསུངས་སོ། །དེ་ལ་རྩ་བའི་རྒྱུད་
རྒྱས་པ་ནི། རྒྱུད་ཉུང་ངུའི་མཇུག་དང༌། དེའི་འགྲེལ་པ་ནག་པོ་པས་མཛད་
པར་འབུམ་ཕྲག་བདུན་པ་ཞེས་འབྱུང་། དཔལ་འཛིན་གྱི་འགྲེལ་པ། གཞོན་
ནུ་ཟླ་བའི་འགྲེལ་པ། ཤཱནྟི་པའི་འགྲེལ་པ་རྣམས་ལས་རྐང་པ་དང་བཅས་
པའི་འབུམ་ཕྲག་གཅིག་ཅེས་འབྱུང་སྟེ། དེ་ལྟ་བུའི་རྒྱུད་གསུངས་ནས། དེ་ལ་
བསྡུས་པའི་རྒྱུད་ནི། སྟོན་པ་གཤིན་རྗེ་གཤེད་ལྷ་བཅུ་གསུམ་དང་བཅས་
པའི་འཁོར་ཚོགས་ཆེན་པོ་དང་ཐབས་ཅིག་ཏུ་བཞུགས་པའི་ཚེ། ཕྱག་རྡོར་
394
]



ལ་བོས་ནས་སྲུང་འཁོར་དང་ཏིང་ངེ་འཛིན་སྔོན་དུ་འགྲོ་བས་ས་བོན་གྱི་ཡི་
གེ་བཅུ་བདུན་ཕྱུང་ནས་ལྷ་བཅུ་བདུན་གྱི་མངོན་པར་རྟོགས་པ་བསྟན་ཏེ།
མངོན་པར་རྟོགས་པའི་རིམ་པར་ཕྱེ་བ་དང་པོ་གསུངས། དེ་ནས་དེ་བཞིན་
གཤེགས་པ་ཐམས་ཅད་ཀྱིས་ཚིགས་བཅད་ལྔས་བསྟོད་ནས། སྐྱེ་མཆེད་བྱིན་
གྱིས་བརླབ་པ་དང་། རྡུལ་ཚོན་གྱི་དཀྱིལ་འཁོར་བྲི་བ་གསུངས་ཏེ། དཀྱིལ་
འཁོར་བྲི་བའི་རིམ་པར་ཕྱེ་བ་གཉིས་པ། དེ་ནས་དེ་བཞིན་གཤེགས་པ་
ཐམས་ཅད་ཀྱིས་དཀྱིལ་འཁོར་བྲི་བའི་ཕྱིར་གསོལ་བ་བཏབ་པ་དང་བདུད་
རྩི་མྱང་བ་དང་ཡེ་ཤེས་དགུག་གཞུག་གི་ཆོ་ག་དང༌། གཙོ་བོ་ལྔའི་གདན་གྱི་
ངེས་པ་དང་། ལས་བཞིའི་ལྷའི་རྣལ་འབྱོར་དང་། མིག་སྨན་ལ་སོགས་པའི་
ལས་སྦྱོར་གསུངས་ཏེ། ལས་ཀྱི་སྦྱོར་བ་རིམ་པར་ཕྱེ་བ་སྟེ་གསུམ་པ། དེ་
ནས་སངས་རྒྱས་ཐམས་ཅད་ཀྱིས་ཞུས་ནས་ཞི་བ་དང་རྒྱས་པ་དང་དབང་་་་
དང་དགུག་པ་དཔུང་རེངས་པ་དང་ངག་རེངས་པ་དང་གསད་པའི་འཁྲུལ་
འཁོར་གྱི་ཆོ་ག་རྣམས་ཏེ་རིམ་པར་ཕྱེ་བ་བཞི་པ། དེ་ནས་དབྱེ་བ་དང་
བསྐྲད་པའི་ཆོ་ག་དང་དེ་རྣམས་ཀྱི་འཁྲུལ་འཁོར་གྱི་གོ་རིམ་བྲིས་པ་ཞེས་བྱ་
བ་རིམ་པར་ཕྱེ་བ་ལྔ་པ། དེ་ནས་སངས་རྒྱས་ཐམས་ཅད་ཀྱིས་གསོལ་བ་
བཏབ་པས་རིགས་བདག་གི་རྒྱས་འདེབས་དང་དམ་ཚིག་དང་དབང་གི་་་
གྲངས་དང་གཏོར་ཆོག་དང་འཁྲུལ་འཁོར་ལ་སྔགས་དགོད་ཚུལ་གསུངས་ཏེ་
འཁྲུལ་འཁོར་རིམ་པར་ཕྱེ་བ་དྲུག་པ། དེ་ནས་ཡུམ་བཞིའི་ལས་སྦྱོར་བཞི་
དང་དབང་བསྐུར་གྱི་ཆོ་གའི་ཁ་སྐོང་སྟོན་པ་དགུག་པ་ལ་སོགས་པའི་སྦྱོར་་་་
བའི་རིམ་པར་ཕྱེ་བ་བདུན་པ། དེ་ནས་བཀའི་སྲུང་འཁོར་སའི་ལྷ་མོ་ལྷག་
གནས་དང་སློབ་མ་དཀྱིལ་འཁོར་དུ་གཞུག་པ་དང་དབང་བསྐུར་བར་གསོལ་
395
སན་



བ་བཏབ་པ་དང་སྟོང་ཉིད་ལ་སོགས་ཀྱི་སྔགས་གསུམ་དང་ལས་བཞིའི་སྦྱིན་
སྲེག་གི་ཁྱད་པར་སྟོན་པ་སྦྱིན་སྲེག་གི་རིམ་པར་ཕྱེ་བ་བརྒྱད་པ། དེ་ནས་
ཆར་དབབ་པ་སོགས་སྟོན་པ་འཇིགས་བྱེད་གཤིན་རྗེ་གཤེད་ཀྱི་རིམ་པར་ཕྱེ་
བ་སྟེ་དགུ་པ། དེ་ནས་རོ་ལངས་ཀྱི་སྒྲུབ་པ་དང་སྒོ་བ་བཞིའི་སྐུ་མདོག་དང་
ཕྱག་མཚན་དང་མངལ་དུ་དཀྱིལ་འཁོར་བསྐྱེད་ནས་དབྱུང་བ་དང་སྒོ་བ་་་་་
དང་ལྷ་མོའི་གདན་སྟོན་པ་རྗེས་སུ་དྲན་པ་སྒོམ་པའི་རིམ་པར་ཕྱེ་བ་བཅུ་པ།
དེ་ནས་ལྷ་དགུའི་དེ་ཁོ་ན་ཉིད་གསང་བའི་དཀྱིལ་འཁོར་བསྐྱེད་པའི་བྱ་བ།
སྤྱོད་པའི་མཚན་ཉིད་ཕྱག་རྒྱའི་སྒྲུབ་ཐབས། དབྱུག་པ་གཤིན་རྗེ་གཤེད་ཀྱི་
སྒྲུབ་ཐབས། དམ་ཚིག་གི་སྒྲུབ་ཐབས། བདུད་རྩི་བསྟེན་པ་རྣམས་ཀྱིས་སྤྱོད་
པའི་རིམ་པར་ཕྱེ་བ་བཅུ་གཅིག་པ། དེ་ནས་ཡུམ་བཞིའི་ཏིང་ངེ་འཛིན་ལ་
ཞུགས་ནས་བསྟོད་པའི་གླུ་དང་། བཟླས་པའི་ཚུལ་དང་། བགྲང་ཕྲེང་དང་།
གདོན་ཚར་གཅད་པ་དང་། བཟླས་པའི་ཚད་དང༌། གཏོར་མའི་བྱ་བ་དང༌།
ལྷ་བཤོས་དབུལ་བ་དང་། ཡོན་དབུལ་བ་རྣམས་ཀྱིས་ཉེ་བར་མཁོ་བའི་ལས་
ཀྱི་ཁྱད་པར་ཐམས་ཅད་པའི་རིམ་པར་ཕྱེ་བ་བཅུ་གཉིས་པ། དེ་ནས་རྡོ་རྗེ་
མཁའ་འགྲོ་མ་ལྷ་བཅུ་གསུམ་གྱི་དཀྱིལ་འཁོར་གྱི་སྒྲུབ་ཐབས། རྡོ་རྗེ་ས་
འོག་གནོད་མཛེས་རྡོ་རྗེ་ལྷ་བཅུ་གསུམ་གྱི་སྒྲུབ་ཐབས། རྟ་མགྲིན་ལྷ་བཅུ་
གསུམ་གྱི་མཁའ་སྤྱོད་ཀྱི་སྒྲུབ་ཐབས་རྣམས་ཀྱི་དངོས་གྲུབ་ངེས་པར་ཕྱེ་བའི་
རིམ་པར་བཅུ་གསུམ་པ། དེ་ནས་ཐིག་གི་བྱ་བ། སློབ་མ་གཞུག་པ། ཐིག་གི་
བྱ་བ། གསོལ་བ་གདབ་པ། སའི་བྱ་བ། ཐིག་གི་ཆ་དབྱེ་བ། དཀྱིལ་འཁོར་
སྒྲུབ་པ། རྡུལ་ཚོན་བཀྱེ་བ། དགང་བླུགས་ཀྱི་ཚད། ཡེ་ཤེས་དབབ་པ།
སྐུ་གཟུགས་ཀྱི་ཕྱག་ཚད། རལ་གཅིག་མ་ལྷ་བཅུ་གསུམ་གྱི་སྒྲུབ་ཐབས། པུཀྐ་
396



སི་ལྷ་མོ་གཅིག་པའི་སྒྲུབ་ཐབས། མི་སྣང་བའི་དོན་དུ་འཇམ་པའི་རྡོ་རྗེ་ལྷ་
བཅུ་གསུམ་རྣམས་ཀྱི་འཇམ་པའི་རྡོ་རྗེའི་སྒྲུབ་ཐབས་ཀྱི་རིམ་པར་ཕྱེ་བ་བཅུ་
བཞི་པ། དེ་ནས་དུག་སེལ་མ་ལྷ་མོ་བཅུ་གསུམ་གྱི་སྒྲུབ་ཐབས། ཀུ་རུ་ཀུལླེ་ལྷ་
མོ་གཅིག་པའི་སྒྲུབ་ཐབས། ལུས་མེད་རྡོ་རྗེ་ལྷ་མོ་བཅུ་གསུམ་གྱི་སྒྲུབ་ཐབས་
ཏེ་ལུས་མེད་ཀྱི་སྒྲུབ་པའི་རིམ་པར་ཕྱེ་བ་བཅོ་ལྔ་པ། དེ་ནས་ཧེ་རུ་ཀ་ལྷ་བཅུ་
གསུམ་གྱི་སྒྲུབ་ཐབས་ནི་རིམ་པར་ཕྱེ་བ་བཅུ་དྲུག་པ། དེ་ནས་གཙོ་བོ་བསྐྱེད་
པ། ཞུ་བ་གླུས་བསྐུལ་བ། གླུའི་ངོ་བོར་བཞེངས་པ། བསྐྱེད་རིམ་གྱི་རྣལ་
འབྱོར་བཞིའི་ཚུལ། རྩ་ལྟུང་བཞི་ལ་སོགས་པའི་དམ་ཚིག རྒྱུད་ཀྱི་ཆེ་བ།
རྫོགས་རིམ་བྱང་ཆུབ་ཀྱི་སེམས་ཏེ་བྱང་ཆུབ་ཀྱི་སེམས་ཀྱི་རིམ་པར་ཕྱེ་བ་
བཅུ་བདུན་པ། དེ་ནས་རྒྱུད་དང་པོ་བྱུང་ཚུལ་གྱི་གཏམ་རྒྱུད་བཤད་པ་རིམ་
པར་ཕྱེ་བ་བཅོ་བརྒྱད་པས་རྫོགས་ཏེ་འདི་ལ་དཀྱིལ་འཁོར་དགུ་ཡོད་དོ། །
དཔལ་རྡོ་རྗེ་འཇིགས་བྱེད་ཀྱི་རྒྱུད་ནི། རྟོག་པ་བདུན་པའི་གཤམ་ནས་རྡོ་རྗེ་
འཇིགས་བྱེད་ཆེན་པོའི་རྒྱུད་འབུམ་པ་ནས་བཏུས་པ་ཞེས་རྩ་རྒྱུད་འབུམ་པ་
གཅིག་ཡོད་པར་བཤད་ལ། འགྲེལ་པར་རྩ་བའི་རྒྱུད་སྟོང་ཕྲག་བཅོ་བརྒྱད་
པ་གཅིག་ཡོད་པར་གསུངས་ཏེ། དེ་ལས་ཕྱུང་བའི་རྒྱུད་རྟོག་པ་བདུན་པ་ནི་
རྩ་བའི་རྒྱུད་ལས་ཕྱུང་བ་ཡིན་པས་གླེང་གཞི་ནི་དེ་ལ་ལྟོས་ནས་མ་གསུངས་
ཞེས་སློབ་དཔོན་རྡོ་རྗེ་གྲུབ་པས་བཞེད་ལ། ཁ་ཅིག་སྟོན་པ་མྱ་ངན་ལས་
འདས་ནས་གཞན་ཞིག་གིས་བསྡུས་ན་འདི་སྐད་བདག་གིས་ཐོས་པ་ཞེས་་་་་
རིགས་ཀྱི། འདིར་སྟོན་པ་པོ་དང་། སྡུད་པ་པོ་ཐ་དད་མེད་ཅིང་དེའང་
མྱ་ངན་ལས་མི་འདའ་བར་རྒྱུན་དུ་གནས་པའི་ཕྱིར་འདི་སྐད་བདག་ཐོས་མ་
སྨོས་པར། དེ་ནས་རྡོ་རྗེ་འཇིགས་བྱེད་ཀྱི། །སྒྲུབ་པ་ཡང་དག་རབ་བཤད་
397



དེ། །ཞེས་སོགས་གསུངས་ཏེ། དེ་ལ་རྟོག་པ་དང་པོས་གནས་དང་ཆེད་
དུ་བྱ་བ་དང་རྡུལ་ཚོན་གྱི་དཀྱིལ་འཁོར་བྲིས་ནས་མཆོད་ཅིང་སྒྲུབ་པ་དཀྱིལ་
འཁོར་བསྟན་པའི་རྟོག་པ། གཉིས་པ་འཁྲུལ་འཁོར་ལ་བརྟེན་ནས་གསད་པ་
དང་། རེངས་པ་དང་དབྱེ་བ་དང་བསྐྲད་པ་དང་དབང་དང་དགུག་པ་དང་
མངོན་སྤྱོད་གང་ལ་བྱ་བའི་ཡུལ་རྣམས་བསྟན་པ་ལས་ཐམས་ཅད་གྲུབ་པའི་
རྟོག་པ། གསུམ་པ་སྔགས་བཏུ་བའི་རྟོག་པ། བཞི་པ་མངོན་རྟོགས་བསྒོམ་
པའི་རྟོག་པ། ལྔ་པ་བྲིས་སྐུའི་ཆོ་གའི་རྟོག་པ། དྲུག་པ་གསད་པ་དང་དབྱེ་
བ་དང་བསྐྲད་པ་དང་ཞི་བ་དང་རྒྱས་པ་དང་དགུག་པ་དང་སྨྱོ་བ་ལ་སོགས་
པའི་ལས་ཕྲན་ཚེགས་དང་། དབང་དགུག་གི་སྦྱིན་སྲེག་སྟོན་པ་སྦྱིན་སྲེག་གི་
ལས་ཀྱི་ཆོ་ག་རྒྱ་ཆེ་བའི་རྟོག་པ། བདུན་པ་སྔར་བཤད་པའི་གསང་པ་ལ་
སོགས་པའི་ལས་རྣམས་ཀྱི་བསམ་གཏན་གྱི་སྦྱོར་བ་དང༌། དེ་རྣམས་དང་
རྒྱུད་གསང་བར་གདམས་པ་དང་། མཚན་ཉིད་དང་ལྡན་པའི་སློབ་མ་ལ་
སྦྱིན་པར་གདམས་པ་རྣམས་ཀྱིས་བསམ་གཏན་གྱི་ལས་སྒྲུབ་པའི་རྟོག་པ་སྟེ་
བདུན་ནོ། །འདི་ལ་དངོས་སུ་དཀྱིལ་འཁོར་གཅིག་གོ །འདི་ལ་པཎ་གྲུབ་
དག་གིས་ཞི་བ་ལྷ་ཞེ་དགུའི་དཀྱིལ་འཁོར། ཁྲོ་བོ་ལ་ལྷ་ཞེ་དགུ་མ་དང་དགུ་
མ་གཉིས་ཏེ། དཀྱིལ་འཁོར་གསུམ་དུ་བྱས་པ་ཡོད་དོ། །རྟོག་པ་གསུམ་པའི་
རྒྱུད་ནི། གླེང་གཞི་མེད། རྟོག་པ་དང་པོ་འཁོར་ལོ་བྲི་བའི་ཆོ་ག གཉིས་པ་
ལས་ཀྱི་གྲོགས་ཀྱི་བྱེད་པ། གསུམ་པ་དམ་རྫས་རྨད་དུ་གྱུར་ཏེ་བསྟེན་པའི་ཆོ་
ག་སྟེ། དེས་རྫོགས་སོ། །གཏམ་རྒྱུད་ཀྱི་རྟོག་པ་ནི། རྡོ་རྗེ་འཇིགས་བྱེད་ཀྱིས་
ལྷོ་ཕྱོགས་གཤིན་རྗེའི་གྲོང་ཁྱེར་དུ་བྱོན། ཞབས་བཅུ་དྲུག་གིས་ལྕགས་མཁར་
སྒོ་མེད་བཅུ་དྲུག་བརྫིས་ནས་སྐྲག་པར་མཛད་པ་དང་། གཤིན་རྗེ་ལ་སོགས་
398



པ་རྣམས་ཀྱིས་སྲོག་སྙིང་ཕུལ་ཞིང་བྱིན་གྱིས་བརླབས་པའི་གཏམ་རྒྱུད་་་་་
བསྟན་ཏེ་གཏམ་རྒྱུད་ཀྱི་རྟོག་པའོ། །རྟོག་པ་གསུམ་པ་དང་དེ་གཉིས་སྐྱོ་
ལུགས་པ་རྣམས་རྒྱུད་དུ་འདོད་དོ། །གཤིན་རྗེའི་དགྲ་ནག་པོའི་འཁོར་ལོ་
ལས་ཐམས་ཅད་གྲུབ་པར་བྱེད་པ་ཞེས་བྱ་བའི་རྒྱུད་ཀྱི་རྒྱལ་པོ་ནི། སྟོན་
པ་རྡོ་རྗེ་བཙུན་མོའི་བྷ་ག་ལ་གཏི་མུག་རྡོ་རྗེ་སོགས་དང་ལྷན་ཅིག་བཞུགས་
པའི་ཚེ། རོ་ལངས་མས་གདུག་པ་ཚར་གཅོད་ཐབས་ཞུས་པས། སྟོན་པས་
ཏིང་ངེ་འཛིན་སྔོན་དུ་འགྲོ་བས་སྙིང་པོ་ཕྱུང་བས་གཤིན་རྗེ་གདོང་དྲུག་ཏུ་་་
བསྒྱུར་ཏེ། བཤད་པ་དང་བཅས་པས་སྔགས་གསུངས་པས། བདུད་ལ་
སོགས་པ་ཐམས་ཅད་སྐྲག་པར་གྱུར་ཏོ། །དེ་ནས་ཁྲོ་བོ་གདོང་དྲུག་པ་དེས་
དཀྱིལ་འཁོར་གྱི་མངོན་རྟོགས་དང་ལྷ་ཉི་ཤུའི་སྔགས་གསུངས་སོ། །དེ་ནས་
ཐིག་གདབ་པ་དང་། མཚན་མ་དགོད་པ་དང་མཆོད་པའི་ཕྱག་རྒྱུ་དང་། སྐུ་
གསུང་ཐུགས་དང་སྐྱེ་མཆེད་བྱིན་གྱིས་བརླབ་པ་དང་། བདུད་རྩི་མྱང་བ་
དང་། ཕྱོགས་ཚོན་དང་རྩིག་པའི་རིམ་པ་དང་། མངོན་རྟོགས་སྒོམ་པའི་
སྔོན་འགྲོ་ཚད་མེད་བཞི་དང་སྟོང་ཉིད་དང་སྲུང་འཁོར་དང་ཆོས་འབྱུང་་་་་
སྒོམ་པ་དང་། མཚན་ཉིད་དང་ལྡན་པའི་སྒྲུབ་པ་པོས་འགྲུབ་པའི་ཚུལ་
རྣམས་གསུངས་སོ། །དེ་ནས་ལྷ་མོས་འཁྲུལ་འཁོར་ཞུས་པས། རེ་མིག་ཞེ་
དགུ་པའི་འཁྲུལ་འཁོར་བྲི་ཚུལ། གྲུབ་པའི་མཚན་མའི་རྨི་ལམ། འབྱུང་
བ་རིམ་བརྩེགས་སྔོན་དུ་འགྲོ་བས་གཞལ་ཡས་ཁང་གདན་དང་བཅས་པ་་་་་
བསྐྱེད་པ། ཡེ་ཤེས་པ་སྤྱན་དྲང་བ་དགུག་གཞུག་བྱ་བ། དཀྱིལ་འཁོར་ལ་
མཆོད་པ་འབུལ་བ། དམ་ཚིག་བསྟན་པ། རེ་མིག་ལ་ཡི་གེ་དགོད་ཚུལ།
འཁོར་ལོ་འབྲི་དུས་ཀྱི་བྱ་རིམ། འཁོར་ལོའི་ཕན་ཡོན་རྣམས་གསུངས་སོ། །
399



དེ་ནས་ལྷ་མོས་འཁྲུལ་འཁོར་བྲི་བའི་སྐུ་གུ་དང་སྣག་ཚ་སོགས་ཞུས་པས།
འཁྲུལ་འཁོར་བྲི་བའི་གནས་དང་། གཞུག་པའི་གནས། དཀྲི་བའི་སྐུད་པ།
ཁ་ལྟ་ཕྱོགས། མཆོད་ཚུལ། ཏིང་ངེ་འཛིན། སྔགས་ཀྱི་སྐུལ་ཚིག་རྣམས་ཐ་
དད་པའི་སྒོ་ནས། ཞི་བ་དང་རེངས་པ་དང་གསད་པ་དང་དབྱེ་བ་དང་
རིམས་ཀྱིས་ཐེབས་པར་བྱ་བ་དང༌། རྒྱས་པ་དང་དབང་དང་དགུག་པ་དང་
མི་སྣང་བ་དང་ཆུ་ལ་མི་འབྱིང་བ་དང་མཚོན་སྲུང་དང་མཁའ་ལ་འགྲོ་བ་་་་་
དང༌། སྔར་ལྷ་མོས་ཞུས་པ་ནས་ད་ལྟའི་བར་གྱི་སྡོམ་ཚིག་རྣམས་བསྟན་ནོ། །
དེ་ནས་ཏིང་ངེ་འཛིན་སྔོན་དུ་འགྲོ་བས་འབྱུང་པོ་ཐམས་ཅད་པའི་གཏོར་་་་་
ཆོག དཀྱིལ་འཁོར་གྱི་ལྷའི་བསྟོད་པ། བཟླས་པའི་དམིགས་པ། དབང་གི་
དགོས་པ། དབང་བཞིའི་ངོ་བོ། དེ་ཁོ་ན་ཉིད་སྒོམ་པའི་ཚུལ། བླ་མའི་དམ་
ཚིག རྗེས་ཐོབ་ཀྱི་བསམ་གཏན། འདོད་ཡོན་མཆོད་པ་དབུལ་བ། དབང་
བསྐུར་བའི་ཕྱག་རྒྱས་དབང་བསྐུར་ཚུལ། འཁོར་ལོའི་བསྟོད་པ། འཁོར་ལོ་
བསྟེན་པའི་ཚུལ། སའི་ཆོ་ག སློབ་མ་གཞུག་ཅིང་དབང་བསྐུར་བ། སྦྱིན་
སྲེག་གི་ཆོ་ག དགང་བླུགས་ཀྱི་ཚད། དགང་བླུགས་དང་སྦྱིན་སྲེག་ངེས་དོན་
དུ་སྦྱར་བ། དྲག་པོའི་སྦྱིན་སྲེག་གི་ཆོ་ག གཏོར་མའི་ཆོ་ག་ནས་འདིའི་བར་
གྱི་སྡོམ་ཚིག ཕྱག་རྒྱ་མ་བརྟག་པ། བསྐྱེད་པའི་རྒྱུའི་བྱེ་བྲག་ཨཱ་ལི་ཀཱ་ལིའི་
ངེས་དོན་དེ་དག་གི་སྡོམ་ཚིག་རྣམས་གསུངས་ཏེ་གདོང་དྲུག་གི་རྒྱུད་དོ། །
འདི་ལ་དངོས་སུ་བསྟན་པ་དཀྱིལ་འཁོར་གཅིག་ཡོད་དོ། །དཔལ་གཤིན་རྗེ་
གཤེད་དམར་པོ་ཞེས་བྱ་བའི་རྒྱུད་ཀྱི་རྒྱལ་པོ་ནི། བྱུང་ཚུལ་གྱི་གླེང་གཞི་དགྲ་
ནག་གི་རྒྱུད་དང་འདྲ་བ་ལ། སྟོན་པས་རྡོ་རྗེ་བཙུན་མོའི་བྷ་ག་ལ་བཞུགས་
ནས་ཕྱག་ན་རྡོ་རྗེ་ལ་མཉན་པར་གདམས་པ་དང་། ཕྱག་ན་རྡོ་རྗེས་གཤིན་
400



རྗེ་འཇོམས་པ་དུ་ལགས་ཞེས་ཞུས་པས་དཀྱིལ་འཁོར་གྱི་ལྷ་འབུམ་པ་དང་་་་
བཅས་པ་གསུངས་ནས། ཏིང་ངེ་འཛིན་སྔོན་དུ་འགྲོ་བས་རྒྱུད་ཀྱི་བསྡུས་
དོན་དང་སྲུང་འཁོར་དང་ལྷའི་ས་བོན་རྣམས་གསུངས་ཏེ། དེ་ནས་ཏིང་ངེ་
འཛིན་སྔོན་དུ་འགྲོ་བས་ལྷ་ལྔའི་མངོན་རྟོགས། སྔགས། བསྟོད་པ། བདུད་
རྩི་མྱང་བ། རྫོགས་རིམ་མདོར་བསྡུས་དང་བཅས་པ་གསུངས་ཏེ། མངོན་
རྟོགས་ཀྱི་ལེའུ་སྟེ་དང་པོའོ། །དེ་ནས་བསྟོད་པ་དང་མཆོད་པ་སྔོན་དུ་འགྲོ་
བས་ལས་ཚོགས་ཞུས་པས། ཞི་བ་དང་རྒྱས་པ་དང་དབང་དང་དགུག་པ་
དང་རེངས་པ་དང་གསད་པ་དང་བསྐྲད་པ་དང་དེ་རྣམས་ཀྱི་འཁྲུལ་འཁོར་
བྲི་ཚུལ་དང་བཅས་པས་འཁྲུལ་འཁོར་གྱི་དབང་དུ་བྱས་པའི་ལེའུ་གཉིས་་་་
པའོ། །དེ་ནས་ཡུམ་བཞིའི་ལས་སྦྱོར། དབང་བསྐུར་གྱི་སྐབས་ཀྱི་ཆོ་ག་དང་
བཅས་པ་སྔགས་ཀྱིས་དགུག་པའི་རབ་སྦྱོར་གྱི་ལེའུ་གསུམ་པའོ། །དེ་ནས་
རལ་གྲིའི་སྒྲུབ་ཐབས། ཆར་དབབ་པ་ལ་སོགས་པའི་སྦྱོར་བ། ནད་འཇོམས་
པ། དགྲ་གསད་པ། རོ་ལངས་སྒྲུབ་པའི་མདོར་བསྟན་ཏེ་འཇིགས་བྱེད་ཅེས་
བྱ་བའི་ལེའུ་བཞི་པའོ། །དེ་ནས་རྒྱལ་སྲིད་སྒྲུབ་པ་གསུམ། བསྐྲད་པ་དང་
དཀྲུག་པ་དང་སྐྱོད་པ་དང་གསོད་པ་རྣམས་ཀྱི་རྒྱལ་སྲིད་ཀྱི་ལེའུ་ལྔ་པའོ། །
དེ་ནས་ཕ་རོལ་གྱི་སྡེ་འཇོམས་པའི་སྦྱོར་བ་གསུམ་གྱི་ལེའུ་དྲུག་པ། དེ་ནས་
མི་སྣང་བའི་སྦྱོར་བ་བདུན། མིག་སྨན་གྱི་སྦྱོར་བ་ལྔ། དངུལ་ཆུའི་སྦྱོར་བ་
བཅུ་ཐམ་པ་རྣམས་ཀྱིས་མི་སྣང་བ་སོགས་ཀྱི་ལེའུ་བདུན་པ། དེ་ནས་དྲི་མ་
འཕྲོག་པ་ལ་སོགས་ཀྱི་ལས་སྦྱོར་ལྔ་རིལ་བུ་བྱིན་གྱིས་བརླབ་པའི་སྔགས་དང་
བཅས་པས་ལེའུ་བརྒྱད་པ། དེ་ནས་འབྱུང་པོའི་བདག་པོ་རྣམས་ཀྱི་སྔགས།
གཞན་གྱིས་མི་ཐུབ་པ་དང་། གསང་བ་དང་ཀུན་ཏུ་གསང་བ་དང་། དུར་
401



ཁྲོད་བདག་པོ་དང་རིགས་ཀྱི་དབང་ཕྱུག་དང་འབྱུང་པོའི་དབང་ཕྱུག་དང་
ཕོ་ཉ་མཆོག་དང་འདོད་པའི་དབང་ཕྱུག་མ་དང་། ཀ་མ་ཏི་དང་དགའ་མ་
དང་པདྨ་མ་ནི་དང་རལ་གཅིག་ལྷ་བཅུ་གསུམ་དང་པུཀྐ་སི་དང་འཇམ་པའི་
རྡོ་རྗེའི་དཀྱིལ་འཁོར་རྣམས་ཀྱི་སྒྲུབ་ཐབས་ཀྱིས་གནོད་སྦྱིན་མ་རྣམས་ཀྱི་་་་་
སྒྲུབ་ཐབས་ཞེས་བྱ་བའི་ལེའུ་དགུ་པ། དེ་ནས་སྦྲུལ་གྱི་དུག་གསོ་བ་ལ་སོགས་
པའི་ཆོ་ག བཀའི་འཁོར་ལོ། སའི་ཆོ་ག སློབ་མ་གཞུག་པའི་ཆོ་ག སྟོང་ཉིད་
སྒོམ་པ་ལ་སོགས་པའི་སྔགས་གསུམ། སྦྱིན་སྲེག་གི་ཆོ་ག བགྲང་ཕྲེང་གི་ངེས་
པ་རྣམས་ཀྱིས་སྦྱིན་སྲེག་གི་ལེའུ་སྟེ་བཅུ་པ། དེ་ནས་གཏོར་ཆོག་རྒྱས་པར་
སྟོན་པ། གཏོར་མའི་ལེའུ་སྟེ་བཅུ་གཅིག་པ། དེ་ནས་འཁོར་རྣམས་ཀྱིས་སྟོན་
པ་ལ་རིགས་ལྔའི་ཡོན་ཏན་གྱིས་བསྟོད་པ། སྐྱེ་མཆེད་བྱིན་གྱིས་བརླབ་པ།
རྡུལ་ཚོན་གྱི་དཀྱིལ་འཁོར་བྲི་བ་རྣམས་ཀྱིས་དཀྱིལ་འཁོར་ཆེན་པོའི་ལེའུ་སྟེ་
བཅུ་གཉིས་པ། དེ་ནས་འཁོར་གྱི་ཞུ་བ་སྔོན་དུ་འགྲོ་བས་རིགས་ཀྱི་རྒྱས་
གདབ། དམ་ཚིག་དབང་གི་ངེས་པ། འབྱུང་པོ་ཐམས་ཅད་པའི་གཏོར་མ་བྱ་
ཚུལ། འཁྲུལ་འཁོར་ལ་སྔགས་དགོད་ཚུལ་རྣམས་ཀྱིས་འཁོར་ལོ་སྣང་བ་ཞེས་
བྱ་བ་དབང་བསྐུར་བའི་ལེའུ་སྟེ་བཅུ་གསུམ་པ། དེ་ནས་ལྷའི་དེ་ཉིད་སྤྱོད་
པའི་མཚན་ཉིད། ཕྱག་རྒྱའི་སྒྲུབ་ཐབས། རྡོ་རྗེ་དབྱུག་པའི་སྒྲུབ་ཐབས།
ཕྱག་བྱེད་པ་ཅན་གྱི་སྒྲུབ་ཐབས། དམ་ཚིག་གི་རྫས་ཀྱི་སྒྲུབ་ཐབས་རྣམས་
ཀྱིས་སྤྱོད་པ་དང་དམ་ཚིག་གི་ལེའུ་སྟེ་བཅུ་བཞི་པ། དེ་ནས་སྟོན་པས་ཡུམ་
བཞིའི་ཏིང་ངེ་འཛིན་ལ་སྙོམས་པར་ཞུགས་ནས་མཆོད་པའི་གླུ་དང་བཟླས་
པའི་མཚན་ཉིད་དང༌། དབྱུག་གུ་དྲུག་ཅུ་རྩ་བཞིའི་གཏོར་མ་སྦྱིན་ཚུལ།
ཟས་ཀྱི་ཕུད་དབུལ་ཚུལ། བླ་མ་ལ་ཡོན་དབུལ་ཚུལ་རྣམས་ཀྱིས་ཉེ་བར་མཁོ་
402



བ་ཐམས་ཅད་ཀྱི་སྒྲུབ་ཐབས་ཀྱི་ལེའུ་སྟེ་བཅོ་ལྔ་པ། དེ་ནས་ལྷ་དང་དཀྱིལ་
འཁོར་གྱི་རྣམ་དག་རྡོ་རྗེ་མཁའ་འགྲོ་མ་ལྷ་བཅུ་གསུམ་གྱི་སྒྲུབ་ཐབས། རྡོ་
རྗེ་གནོད་མཛེས་ལྷ་བཅུ་གསུམ་གྱི་སྒྲུབ་ཐབས། རྟ་མགྲིན་ལྷ་བཅུ་གསུམ་
གྱི་སྒྲུབ་ཐབས་རྣམས་ཀྱིས་རྣམ་དག་དང་རྡོ་རྗེ་མཁའ་འགྲོ་མ་ལ་སོགས་པ་་་་
རྣམས་ཀྱི་སྒྲུབ་ཐབས་ཀྱི་ལེའུ་སྟེ། བཅུ་དྲུག་པ། དེ་ནས་ཐིག་གི་ཆོ་ག སློབ་
མ་དཀྱིལ་འཁོར་དུ་གཞུག་པ། ས་གཟུང་བ། ཐིག་གི་ཆ་དབྱེ་བ། དཀྱིལ་
འཁོར་སྒྲུབ་པ། ཚོན་བཀྱེ་བ། ཕྱག་རྒྱ་དགོད་པ། དགང་བླུགས་ཀྱི་ཚད།
རྒྱུད་ཀྱི་ཆེ་བ། ཡེ་ཤེས་དབབ་པའི་ཆོ་ག ཐང་སྐུ་བྲི་བའི་ཆོ་ག ལྷའི་ཕྱག་
ཚད་དང་བཅས་པ། དུག་སེལ་མ་ལྷ་བཅུ་གསུམ་གྱི་སྒྲུབ་ཐབས། ཀུ་རུ་ཀུ་
ལླེའི་སྒྲུབ་ཐབས། རྡོ་རྗེ་ལུས་མེད་མ་ལྷ་བཅུ་གསུམ་གྱི་སྒྲུབ་ཐབས་རྣམས་
ཀྱིས་ལུས་མེད་ལ་སོགས་པའི་སྒྲུབ་ཐབས་ཀྱི་ལེའུ་སྟེ་བཅུ་བདུན་པ། དེ་ནས་
ཧེ་རུ་ཀ་ལྷ་བཅུ་གསུམ་གྱི་སྒྲུབ་ཐབས། ཞུ་བ་གླུས་བསྐུལ་བ། བསྐྱེད་རིམ་གྱི་
རྣལ་འབྱོར་དབྱེ་བ། རྩ་ལྟུང་བཅུ་བཞི་ལ་སོགས་པའི་དམ་ཚིག བླ་མ་དང་
སློབ་མའི་མཚན་ཉིད། རྒྱུད་ཀྱི་ཆེད་བརྗོད་སྔོན་དུ་བསྟན་པའི་སྒོ་ནས་
རྫོགས་རིམ་བྱང་ཆུབ་ཀྱི་སེམས། ཡུམ་གྱི་ཆེད་དུ་བརྗོད་པའི་བྱང་ཆུབ་
ཀྱི་སེམས་རྣམས་ཀྱིས་བྱང་ཆུབ་ཀྱི་སེམས་ངེས་པར་བཤད་པའི་ལེའུ་སྟེ་བཅོ་
བརྒྱད་པ། དེ་ནས་དང་པོ་རྒྱུད་བྱུང་ཚུལ་གྱི་གཏམ་རྒྱུད་དང༌། འཕོ་
བའི་ཆོ་ག་གཉིས་ཀྱིས་ཕ་རོལ་གྱི་གྲོང་གི་འཇུག་པའི་ལེའུ་སྟེ་བཅུ་དགུ་པ་སྟེ་
དེས་རྫོགས་སོ། །འདི་ལ་དཀྱིལ་འཁོར་མངོན་རྟོགས་ཀྱི་སྐབས་ནས་ལྷ་ལྔ་
གསུངས། རྡུལ་ཚོན་བྲི་ཚུལ་གྱི་སྐབས་ནས་བཅུ་གསུམ་གསུངས། དེ་གཉིས་
གཉིས་སུ་ཕྱེ། ་ འཇམ་པའི་རྡོ་རྗེའི་སྐབས་སུ་ཟུར་ཙམ་གསུངས་པ་དང་
403



བཅས་པས་དཀྱིལ་འཁོར་བཅུ་ཡོད་དོ། །ཡང་གཤིན་རྗེ་གཤེད་དམར་པོའི་
རྒྱུད་ཀྱི་རྒྱལ་པོ་ལ་སྟོན་པ་ཡུམ་གྱི་བྷ་ག་ལ་བཞུགས་པ་ལ་ཡུམ་གྱིས་ཞུས་པས་
བཤད་པར་དམ་བཅའ་སྔོན་དུ་འགྲོ་བས་ལྷ་ལྔའི་རྣལ་འབྱོར་བཞིའི་མངོན་
རྟོགས་རྒྱས་པར་གསུངས་པ་ལྷའི་ལེའུ་དང་པོ། དེ་ནས་ཡུམ་གྱིས་ཞུས་ནས་
ཡབ་ཡུམ་བཅུ་ཕྱག་མཚན་ཐོད་པ་དང་དབྱུག་པའི་དངོས་གྲུབ་སྒྲུབ་པ་སྟེ།
དངོས་གྲུབ་ཆེན་པོ་སྒྲུབ་པ་སྟེ་ལེའུ་གཉིས་པ། དེ་ནས་འཁྲུལ་འཁོར་ལ་
བརྟེན་ནས་ལས་བཞི་སྒྲུབ་པ་ཞི་བ་ཅན་ལ་སོགས་པའི་ཆོ་གའི་ལེའུ་གསུམ་
པ་དང་། རྒྱལ་སྲིད་སྒྲུབ་པ་དང་། དགྲ་བཟློག་པ་སྟེ་དངོས་གྲུབ་ཕྲན་ཚེགས་
ཀྱི་ལེའུ་བཞི་པ་དང་། སྨན་གྱི་བཅུད་ལེན་གྱིས་སྟོབས་འཕེལ་བར་བྱེད་པ་ཁུ་
བ་རེངས་པའི་ལེའུ་ལྔ་པ་དང༌། སྨན་གྱི་སྦྱོར་བ་ནད་ཕྲ་མོ་འཇོམས་ཤིང་
ལུས་སྟོབས་སྐྱེ་བ་རྒས་པ་འཇོམས་པའི་ལེའུ་དྲུག་པ་དང་། སྨན་གྱི་སྦྱོར་བས་
དབང་དུ་བྱེད་པ་དང་། ཁུ་བ་རེངས་པར་བྱེད་པ་ཁུ་བ་རེངས་པའི་ལེའུ་
བདུན་པ་དང་། རྒྱལ་སྲིད་སྒྲུབ་པའི་ཐབས་བསྟན་ནས་རྒྱལ་སྲིད་ཀྱི་བསླབ་
པའི་ལེའུ་བརྒྱད་པ་དང༌། རྫོགས་རིམ་བསྟན་པ་དེ་ཁོ་ན་ཉིད་ཀྱི་ལེའུ་དགུ་
པ་དང༌། དབང་བཞི་པ་གཏན་ལ་འབེབས་པ་དབང་བསྐུར་བའི་ཆོ་གའི་
ལེའུ་བཅུ་པ་དང་། བྲིས་སྐུ་དང་གླེགས་བམ་གྱི་ཚུལ་སྟོན་པའི་ལེའུ་བཅུ་
གཅིག་པ་དང་། རླུང་སྦྱོར་གྱི་མན་ངག་སྟོན་པ་རླུང་གི་དེ་ཁོ་ན་ཉིད་སྟོན་
པའི་ལེའུ་བཅུ་གཉིས་པ་དང་། གཤིན་རྗེ་གཤེད་ཀྱི་མིང་གི་སྒྲ་བཤད་བསྟན་
པའི་མིང་མདོར་བསྡུས་པའི་ལེའུ་བཅུ་གསུམ་པ་དང་། གཏོར་མའི་ཆོ་ག་
དང་རྡོ་རྗེའི་བཟླས་པ་སྐུ་བཞི་བསྟན་པ་སྟེ་རླུང་གི་དེ་ཁོ་ན་ཉིད་བསྟན་པའི་
ལེའུ་བཅུ་བཞི་པ་དང་། རླུང་རྒྱུ་ཚུལ་སྟོན་པ་མདོར་བསྟན་པའི་ལེའུ་བཅོ་ལྔ་
404



པ་དང༌། རྟེན་འབྲེལ་བཅུ་གཉིས་རྒྱས་པར་སྟོན་པ་རྟེན་འབྲེལ་གྱི་ལེའུ་བཅུ་
དྲུག་པ་དང་། ཆོས་ཀྱི་ཕྱག་རྒྱ་དང་ལས་ཀྱི་ཕྱག་རྒྱ་ལ་བརྟེན་ནས་རྫོགས་
རིམ་སྟོན་པ་གོམས་པའི་ལེའུ་བཅུ་བདུན་པ་དང༌། སྔགས་ཀྱི་ལས་ཚོགས་
སྟོན་པ་ལས་རབ་འབྱམས་ཀྱི་ལེའུ་བཅོ་བརྒྱད་པ་དང་། གཏུམ་པོ་ཆེན་པོའི་
སྔགས་ཀྱི་ལས་ཚོགས་སྟོན་པ་འཁྲུལ་འཁོར་དང་སྔགས་ཀྱི་ལེའུ་བཅུ་དགུ་པ་
དང་། རྫས་ལ་བརྟེན་ནས་ལས་ཚོགས་སྟོན་པ་སྨིན་གྱི་ལེའུ་ཉི་ཤུ་པ་དང་།
འཆི་ལྟས་དང་། ལས་ཀྱི་ཕྱག་རྒྱའི་སྙོམས་འཇུག་དང་། རྫོགས་རིམ་དང་།
འཆི་བ་གླུ་བ་སྟོན་པའི་ལེའུ་ཉེར་གཅིག་པ་དང་། བསླབ་པ་དང་གྲུབ་མཐའ་
རིམ་པར་སྟོན་པའི་ལེའུ་ཉི་ཤུ་རྩ་གཉིས་པས་རྫོགས་ཏེ་འདི་ལ་དཀྱིལ་འཁོར་
གཅིག་ཡོད་དོ། །
གསུམ་པ་རིན་པོ་ཆེའི་རིགས་ཀྱི་རྒྱུད། རིན་ཆེན་འབྱུང་ལྡན་དང་།
ནམ་མཁའི་སྙིང་པོ་ལ་སོགས་པའི་རྒྱུད་ནི་མ་རྙེད་དོ། ། ་་་
བཞི་པ(འོད་དཔག་མེད་ཀྱི་རིགས་ཀྱི་རྒྱུད) བཅོམ་ལྡན་འདས་རལ་པ་
གཅིག་པའི་བརྟག་པ་རྒྱུད་ཀྱི་རྒྱལ་པོ་ནི། སྟོན་པ་ལྕང་ལོ་ཅན་གྱི་གནས་
རྡོ་རྗེ་རི་བོའི་ཟོམ་ན་ཕྱག་རྡོར་ལ་སོགས་པའི་བྱང་སེམས་རྣམས་དང་ཐབས་
ཅིག་ཏུ་བཞུགས་པའི་ཚེ། ཕྱག་རྡོར་གྱིས་སྟོན་པ་ལ་རྡོ་རྗེའི་དཀྱིལ་འཁོར་
ཆེན་པོ་འབྱུང་བའི་རྩ་རྒྱུད་འབུམ་པ་ཆེན་པོ་ལས་གསུངས་པའི་རལ་པ་་་་
གཅིག་པའི་དཀྱིལ་འཁོར་སྦས་པ་བསྟན་དུ་གསོལ་ཞེས་གསོལ་བས། སྟོན་
པས་འཛུམ་པ་མཛད་འོད་ཟེར་སྤྲོས་བསྡུས། གཙུག་ཏོར་དུ་ནུབ་པས་དཀྱིལ་
འཁོར་གྱི་རྣམ་པ་གསལ་བར་མཛད་དོ། །དེ་ནས་ཕྱག་རྡོར་ལ་ལེགས་སོ་
གནང་བ་སྔོན་དུ་འགྲོ་བས། སྔོན་གྱི་བྱུང་ཚུལ་དང་། སྔགས་དང་ལྷ་སྒོམ་
405



ཚུལ་དང་། དཀྱིལ་འཁོར་དང་ལྷའི་དག་པ་དང་རྫོགས་རིམ་རྣམས་གསུངས་
པ་དང༌། འཁོར་རྣམས་ཡི་རང་སྟེ་ཚད་མེད་པ་བཞིའི་གླུས་བསྟོད་ནས།
སྟོན་པས་ཀྱང་ཆོ་འཕྲུལ་དུ་མ་བསྟན་ཏེ་རྒྱུད་འཛིན་པའི་ཕན་ཡོན་གསུངས་
སོ། །འདི་ལ་དངོས་སུ་དཀྱིལ་འཁོར་གཅིག་སྣང་ལ། མི་ཕམ་སྦས་པའི་
བཤེས་གཉེན་གྱིས་ལྷ་ཉི་ཤུ་རྩ་ལྔ་མ་དང་། བཅུ་བདུན་མ་གཉིས་སུ་བཀྲལ་
ལོ། །འདི་བླ་མ་དག་གིས་རྒྱུད་དུ་བཞེད་པ་བཞིན་བཀོད་པ་ཡིན་ལ། རྒྱུད་ཀྱི་
ངོ་བོ་ལ་བལྟས་ན་པདྨའི་རིགས་ཡིན་པའི་གསལ་ཁ་ཆེན་པོ་མི་སྣང་ལ། སྤྱིར་
རལ་པ་གཅིག་པ་པདྨའི་རིགས་ཀྱི་ལྷར་གྲགས་པ་དང་། ཐུགས་རྗེ་ཆེན་པོའི་
སྒྲུབ་ཐབས་བརྒྱ་རྩ་ལས། པོ་ཏ་ལ་ཀའི་ཐུགས་རྗེ་ཆེན་པོའི་དཀྱིལ་འཁོར་
དང་འདི་འདྲ་བར་སྣང་བའི་ཕྱིར་པདྨའི་རིགས་སུ་བྱས་སོ། །
ལྔ་པ(ལས་ཀྱི་རིགས་ཀྱི་རྒྱུད) དོན་གྲུབ་དང་བདུད་རྩི་འཁྱིལ་བ་ལ་
སོགས་པའི་རྒྱུད་ནི་མ་རྙེད་དོ། །
དྲུག་པ(རྡོ་རྗེ་འཆང་གི་རིགས་ཀྱི་རྒྱུད） ཟླ་གསང་ཐིག་ལེའི་གསང་བའི་
རྒྱལ་པོ་ཆེན་པོ་ཤིན་ཏུ་དགྱེས་པ་རྡོ་རྗེ་གདོན་མི་ཟ་བའི་དམ་ཚིག་གི་དཀྱིལ་
འཁོར་ཆེན་པོ་རྒྱས་པ་མཆོག་ཏུ་གསང་བའི་རྒྱུད་ནི། སྟོན་པ་བུད་མེད་ཀྱི་
དཀྱིལ་ན་གསུང་བརྗོད་དུ་མེད་པར་བཞུགས་ཏེ། སངས་རྒྱས་ཀྱི་ཞིང་ཐམས་
ཅད་ཀྱི་རྡུལ་ཕྲན་དང་མཉམ་པའི་རྡོ་རྗེ་རྣལ་འབྱོར་གྱི་དབང་ཕྱུག་ཆེན་པོ་་་་
དང༌། མཁའ་འགྲོ་དང་མཁའ་འགྲོ་མ་ལ་སོགས་པའི་ཚོགས་རྣམས་ཀྱིས་
མཆོད་ཅིང་བཞུགས་སོ། །དེ་ནས་སྟོན་པ་ཀུན་ཏུ་བཟང་པོ་འདོད་པའི་
དབང་མོ་ཞེས་བྱ་བའི་ཏིང་ངེ་འཛིན་ལ་ཞུགས་ཏེ་འདོད་པའི་དགའ་བདེ་ལ་
རོལ་ཅིང་གདུལ་བྱའི་དོན་མི་མཛད་དོ། །དེ་ནས་དེ་བཞིན་གཤེགས་པ་
406



ཐམས་ཅད་འདུས་ཏེ་ཕྱག་བྱས་ནས། རྡོ་རྗེ་སེམས་ཁྱོད་སངས་རྒྱས་ཀུན་གྱི་
བདེ་བ་སྒྲུབ་པ་སྟེ། །རྣམ་དག་བྱང་ཆུབ་སེམས་དཔའ་རྒྱ་ཆེན་སྲས་སུ་བཅས་
པ་རྣམས། །ཡུན་རིང་སྟོང་པ་ཉིད་བསྒོམས་པས་ནི་ཤིན་ཏུ་གདུངས་པ་ལ། །
དགའ་བ་ཡིད་འོང་བདེ་བ་ཆེན་པོ་ཉིད་ཀྱིས་མཉེས་པར་མཛོད། །ཅེས་
སོགས་ཀྱིས་གསོལ་བ་བཏབ་པས་ཀུན་ཏུ་བཟང་པོའི་ཏིང་ངེ་འཛིན་ལ་་་་་
བཞེངས་ཏེ། བརྗིད་པ་དང་བཅས་པར་མཛད་ཅིང་རྣམ་འགྱུར་སྣ་ཚོགས་
ཀྱི་རྣམ་པར་གནོན་པས་བརྟན་གཡོ་དང་བྱང་ཆུབ་ཀྱི་སེམས་ལ་ཀུན་ཏུ་ཁྱབ་
པར་མཛད་དོ། །དེ་ནས་འཁོར་རྣམས་ངོ་མཚར་དུ་གྱུར་ནས་འདུས་ཏེ།
དཔའ་བོ་ཀུན་གྱི་གསང་བ་ཡི། །ཟླ་གསང་ཐིག་ལེ་དགའ་བྱེད་པ། །གཉིས་
མེད་ཡེ་ཤེས་ཡང་དག་འབྱུང་། །བཅོམ་ལྡན་ཁྱོད་ཀྱིས་བཤད་དུ་གསོལ། །
ཞེས་སོགས་ཀྱིས་གསོལ་བ་བཏབ་པས། ཀུན་བཟང་འོད་ཟེར་གྱི་ངང་དུ་
ཞུགས་ནས་ཅང་མི་གསུང་བ་དང་། འཁོར་རྣམས་ཀྱིས་དེ་ཁོ་ན་ཉིད་ཀྱི་གླུས་
བསྐུལ་བས། ཀུན་བཟང་གིས་ཟླ་གསང་ཐིག་ལེ་བསྐུལ་བའི་ཏིང་ངེ་འཛིན་
ལ་ཞུགས་ཏེ། ཐུགས་ཀའི་འོད་ཀྱིས་སྣོད་བཅུད་ཀུན་སྣང་བར་བྱས་ནས་
ཐུགས་ཀར་ཞུགས་སོ། །འོད་དེས་སངས་རྒྱས་ཐམས་ཅད་བསྐུལ་ནས་ཀུན་
ཏུ་བཟང་པོའི་ཐུགས་ཀར་གཅིག་ཏུ་འདུས་ཏེ་ལྷ་མོར་བསྒྱུར་ཏེ་ཐུགས་ཀ་་་་
ནས་ཕྱུང་སྟེ་རིགས་ལྔའི་རྣལ་འབྱོར་མའི་དཀྱིལ་དུ་གནས་པར་གྱུར་ཏོ། །དེ་
ནས་སྟོན་པས་ཏིང་ངེ་འཛིན་སྔོན་དུ་འགྲོ་བས་འོད་ཟེར་གྱི་སྤྲོ་བསྡུས་དཀྱིལ་
འཁོར་ཕྱུང་སྟེ་དཀྱིལ་འཁོར་བྲི་བའི་ཆོ་ག་གསུངས་པའོ། །དེ་ནས་འཁོར་
རྣམས་ ཀྱིས་ གླུ་གར་གྱིས་མཆོད་ནས་དེ་ཁོ་ན་ཉིད་བཤད་པར་གསོལ་བ་
བཏབ་པས། སྟོན་པས་རིགས་ལྔའི་དཀྱིལ་འཁོར་གྱི་དབྱིབས་གསུངས་སོ། །
407



དེ་ནས་འཁོར་རྣམས་ཀྱིས་མཆོད་པ་སྣ་ཚོགས་ཀྱིས་མཆོད་ནས། དེ་ཁོ་ན་
ཉིད་བསྐུལ་བའི་དབྱངས་ཀྱིས་བསྟོད་པས། སྟོན་པས་དེ་གསན་ནས།
འཁོར་ཚོགས་ཚད་མེད་པ་ལ་སྤྱན་གྱིས་གཟིགས་ཏེ་རྣམ་འགྱུར་སྣ་ཚོགས་པ་
བྱིན་གྱིས་བརླབས་ནས། རིགས་ལྔའི་དཀྱིལ་འཁོར་གྱི་དེ་ཉིད་གསུངས་སོ། །
དེ་ནས་འཁོར་རྣམས་ཀྱིས་ཕྱག་འཚལ་ནས་གསོལ་བ་བཏབ་ཅིང་རྣམ་་་་
འགྱུར་སྣ་ཚོགས་ཀྱིས་དེ་ཁོ་ན་ཉིད་ཀྱི་གླུས་བསྐུལ་བས། སྟོན་པ་ཐུགས་སད་
དེ་ཏིང་ངེ་འཛིན་སྔོན་དུ་འགྲོ་བས་མཁའ་འགྲོ་མ་ལྔའི་ཡི་གེའི་ཕྱག་རྒྱ་ཕན་
ཡོན་དང་བཅས་པ་གསུངས་ཏེ། དེ་རྣམས་ཀྱིས་རྣལ་འབྱོར་མའི་དབང་
ཕྱུག་ཆེན་མོ་རྣམས་ཀྱི་མཆོག་ཏུ་གསང་བའི་ཡེ་ཤེས་ཀྱི་དཀྱིལ་འཁོར་དང་པོ་
རྫོགས་སོ། །དེ་ནས་འཁོར་ཐམས་ཅད་ངོ་མཚར་དུ་གྱུར་ནས་འདུ་བ་མཛད་
ནས་ཆོས་བཤད་པར་གསོལ་བ་བཏབ་པ་དང་། སྟོན་པས་འཁོར་རྣམས་ལ་
གཟིགས་ཏེ། རྡོ་རྗེ་གསོར་ཞིང་ཐུགས་ཀ་ནས་གསང་བའི་དཀྱིལ་འཁོར་ཕྱུང་
སྟེ་ལྷ་སོ་སོའི་སྙིང་པོ་ལ་བརྟེན་ནས་དངོས་གྲུབ་སྒྲུབ་ཚུལ་རེ་རེའི་ཕན་ཡོན་
དང་བཅས་པ་གསུངས་ཤིང་ཆོས་ཀྱི་དཀྱིལ་འཁོར་གཉིས་པའོ། །དེ་ནས་
སྟོན་པ་ཅང་མི་གསུང་བར་གྱུར་པ་དང་། འཁོར་ཐམས་ཅད་འདུས་པར་
བསྐུལ་བའི་དབྱངས་ཀྱིས་བསྟོད་པ་དང་། གླུས་བསྐུལ་བས་སྟོན་པ་དགྱེས་
ཏེ། རིགས་ལྔའི་བཙུན་མོ་རྣམས་བདེ་བ་ཆེན་པོས་མཉེས་པར་མཛད་ནས་
ཏིང་ངེ་འཛིན་ལ་ཞུགས་ཏེ་ཅང་མི་གསུང་ངོ༌། །དེ་ནས་འཁོར་རྣམས་ཀྱིས་
པུས་མོ་བཙུགས་ནས་དཀྱིལ་འཁོར་སྒྲུབ་པ་ཞུས་པས། སྟོན་པ་ཏིང་ངེ་
འཛིན་ལ་ཞུགས་ནས་ལྷ་སོ་སོའི་དམ་ཚིག་གི་ཕྱག་རྒྱ་ཕན་ཡོན་དང་བཅས་
པ་གསུངས་ཏེ། གསང་བ་ཆེན་པོའི་དམ་ཚིག་གི་ཕྱག་རྒྱ་བསྐལ་པའི་མཐས་
408



ཀླས་པ་ཞེས་བྱ་བ་གསུམ་པ་རྫོགས་སོ། །དེ་ནས་སྟོན་པ་ཅང་མི་གསུང་བར་
གྱུར་པ་དང་འཁོར་རྣམས་ངོ་མཚར་དུ་གྱུར་ཏེ། སྟོན་པ་ལ་ཡང་དང་ཡང་
དུ་ལྟ་ཞིང་བདེ་བའི་གླུས་བསྐུལ་བས་སྟོན་པ་ཏིང་ངེ་འཛིན་ལ་སྙོམས་པར་་་་་
ཞུགས་ནས་རྣལ་འབྱོར་མའི་དཀྱིལ་འཁོར་ཕྱུང་སྟེ། དཀྱིལ་འཁོར་བྲི་བའི་
ཚུལ་དེར་སློབ་མ་བཅུག་ནས་དབང་བསྐུར་བ། རིགས་ལྔའི་དཀྱིལ་འཁོར་སོ་
སོའི་ལྷ་དགོད་ཚུལ། བུམ་པའི་ཆོ་ག ཚོགས་ཀྱི་མཆོད་པ། གཏོར་མ་སྦྱིན་པ།
སློབ་མ་དཀྱིལ་འཁོར་དུ་གཞུག་ཅིང་དབང་བཞི་བསྐུར་བ། བསྐུར་ནས་དེ་
ཁོ་ན་ཉིད་བསྟན་པ། བླ་མ་ལ་ཡོན་དབུལ་པ་རྣམས་གསུངས་ཏེ། འདི་ནི་
ཚོགས་ཀྱི་དཀྱིལ་འཁོར་དུ་དབང་བསྐུར་བའི་དབང་དུ་བྱས་སོ། །དེ་ནས་
དཀྱིལ་འཁོར་དེ་མཐོང་བས་འཁོར་རྣམས་དགའ་སྟེ་གཙོ་བོ་ལ་གླུའི་སྒོ་ནས་
སྐྱིལ་ཀྲུང་གི་དབྱེ་བ་བཤད་པར་ཞུས་པས། ཏིང་ངེ་འཛིན་སྔོན་དུ་འགྲོ་བའི་
སྒོ་ནས། རིགས་ལྔའི་སྐྱིལ་མོ་ཀྲུང་ལྔ་དང༌། དེ་དང་འབྲེལ་བའི་ལྷ་སོ་སོའི་
སྐྱིལ་ཀྲུང་གི་མཚན་ཉིད་དང་། དེའི་སྒྲུབ་ཐབས་ཕན་ཡོན་དང་བཅས་པ་
གསུངས་ཏེ་འདི་ཕྱག་རྒྱ་དང་སྦྱོར་བའི་སྐྱིལ་ཀྲུང་གི་མཚན་ཉིད་དུ་སྣང་
ངོ༌། །དེ་ནས་བླ་མ་བསྟེན་པའི་དམ་ཚིག་རྣམས་གསུངས་ཏེ། རྡོ་རྗེ་རྣལ་
འབྱོར་མ་ཆེན་མོའི་ཚོགས་ཀྱི་དཀྱིལ་འཁོར་ཏེ་བཞི་པའོ། །དེ་ནས་འཁོར་
ཐམས་ཅད་དགའ་བ་སྐྱེས་ཏེ་ཅ་ཅོའི་སྒྲ་འབྱིན་ཅིང་ཆེད་དུ་བརྗོད་པ་སྔོན་
དུ་འགྲོ་བས་སྟོན་པ་ལ་ཕྱག་བྱས་ཏེ། གླུའི་སྒོ་ནས་གསོལ་བ་བཏབ་པས།
སྟོན་པས་འཁོར་ལ་གཟིགས་ནས་ཏིང་ངེ་འཛིན་ལ་བཞག་སྟེ། ནམ་མཁའི་
ཁམས་ཐམས་ཅད་བདེ་བ་ཆེན་པོས་ཁྱབ་པར་མཛད་ནས་དེ་བཞིན་གཤེགས་
པ་ཐམས་ཅད་དྲངས། བཅུག བཅིངས། དབང་དུ་བྱས་ཤིང་
409



་་་་་
འདོད་ཡོན་གྱིས་མཉེས་པར་བྱས་སོ། །དེ་ནས་དེ་བཞིན་གཤེགས་པ་ཐམས་
ཅད་འདུས་ནས་སྟོན་པའི་ཐུགས་ཀར་ཐིམ་པ་དང་། འཇིག་རྟེན་འདི་ན་
ཆོས་བཞིན་བྱེད་པ་མེད་ཅིང་། མ་རུངས་པ་མི་དགེ་བ་སྤྱོད་པས་འཇིག་རྟེན་
རླག་པར་བྱེད་པ་གཟིགས་ནས། སྟོན་པ་ལ་ཀླུས་བསྐུལ་བས། སྟོན་པ་ཏིང་
ངེ་འཛིན་ལ་ཞུགས་ཏེ་བཞེངས་ནས་འཇིག་རྟེན་ཐམས་ཅད་མ་རུངས་པར་
གྱུར་པ་ལ་གཟིགས་ནས། ཏིང་ངེ་འཛིན་སྔོན་དུ་འགྲོ་བས་རྡོ་རྗེ་རིགས་ཀྱི་
སྙིང་པོ་ཕྱུང་བས་འཇིག་རྟེན་སྣང་བར་བྱས་ཏེ། སྤྲོ་བསྡུས་རྡོ་རྗེ་སེམས་
དཔར་གྱུར་ནས་དཀྱིལ་འཁོར་ཤར་མའི་དབུས་སུ་བཞུགས་ཏེ། ཧཱུྃ་ཧཱུྃ་གི་སྒྲ་
འབྱིན་ཅིང་རང་གི་ཕྱག་རྒྱ་ཆེན་པོས་བཞུགས་སོ། །དེ་བཞིན་དུ་ཏིང་ངེ་
འཛིན་སྔོན་དུ་འགྲོ་བས་རིགས་གཞན་གྱི་གཙོ་བོ་རྣམས་ཕྱུང་སྟེ་རང་རང་གི་
དཀྱིལ་འཁོར་གྱི་དབུས་སུ་བཞུགས་སོ། །དེ་ནས་འཁོར་རྣམས་ངོ་མཚར་དུ་
གྱུར་ཏེ། སྟོན་པ་ལ་ཞུས་པ། སྟོན་པས་ཏིང་ངེ་འཛིན་སྔོན་དུ་འགྲོ་བས་བྱིན་
རླབས་དབང་བསྐུར་ལ་སོགས་པའི་སྔགས་གསུངས་སོ། །དེ་ནས་རིགས་ལྔས་
རང་རང་གི་སྙིང་པོ་ཕུལ་བ་ལས། སྟོན་པས་ལེགས་སོ་གནང་ངོ་། །དེ་ནས་
འཁོར་གྱིས་སྟོན་པ་ལ་དཀྱིལ་འཁོར་བཤད་པར་གསོལ་བ་བཏབ་པས། སྟོན་
པས་ཏིང་ངེ་འཛིན་སྔོན་དུ་འགྲོ་བའི་སྒོ་ནས་གཟུངས་ཀྱི་དཀྱིལ་འཁོར་དང་།
དེར་སློབ་མ་གཞུག་ཅིང་དབང་བསྐུར་བ་དང་། ། བླ་མ་ལ་ཡོན་དབུལ་བ་
དང༌། དངོས་གྲུབ་དང་དམ་ཚིག་དབོག་པ་དང་། དམ་ཚིག་གི་རྫས་ཀྱི་སྒྲུབ་
པ་དང་། དབང་བསྐུར་བའི་ཕན་ཡོན་རྣམས་གསུངས་ཏེ། མཆོག་ཏུ་གསང་
བ་ཆེན་པོའི་དཀྱིལ་འཁོར་ཏེ་ལྔ་པའོ། །དེ་ནས་དེ་བཞིན་གཤེགས་པ་ཐམས་
ཅད་ཡིད་བདེ་སྟེ་སྟོན་པ་ལ་ཁྲོ་བོའི་དཀྱིལ་འཁོར་བཤད་པར་གསོལ་བ་
410



།
བཏབ་པས། ། སྟོན་པས་ཏིང་ངེ་འཛིན་ལ་སྙོམས་པར་ཞུགས་ནས་ཁྲོ་བོའི་
སྙིང་པོ་ཕྱུང་བས་སྟོང་གསུམ་གཡོས་གདུག་པ་ཅན་ཐམས་ཅད་འཁྲུགས་་་་་
པར་གྱུར་ཏོ། །དེ་ནས་དེས་ཉེན་ནས་གདོན་ཐམས་ཅད་བརྒྱ་བྱིན་གྱི་དྲུང་དུ་
ལྷགས། དེའང་ཚངས་པ། དེའང་གཏོགས་འདོད། དེའང་དབང་ཕྱུག་གི་
ཐད་དུ་ལྷགས་ཏེ། དེས་འཇིགས་བྱེད་ཀྱི་གཟུགས་སུ་བྱས་ནས་འཇིག་རྟེན་
ཐམས་ཅད་རང་གི་རྫུ་འཕྲུལ་གྱིས་སྣང་བར་བྱས་ནས་གདུག་པ་ཅན་རྣམས་
ལ་དབུགས་ཕྱུང་ངོ་། །དེ་ནས་སྟོན་པས་ཏིང་འཛིན་སྔོན་དུ་འགྲོ་བས་ཁྲོ་
བོའི་སྙིང་པོ་ཕྱུང་བས་གདོན་ཐམས་ཅད་སྐྲག་ནས་དབང་ཕྱུག་གི་དྲུང་དུ་་་་
ལྷགས་པ་དང་། དབང་ཕྱུག་གིས་གཏོགས་འདོད་ལ་བསྒོ་ནས། དེས་རང་གི་
ཆོ་འཕྲུལ་དུ་མ་བསྟན་པ་དང་། སྟོན་པས་ཏིང་ངེ་འཛིན་སྔོན་དུ་འགྲོ་བས་
པདྨའི་རིགས་ཀྱི་ཁྲོ་བོའི་སྙིང་པོ་ཕྱུང་བས། ཚངས་པ་ཁས་ཕུབ་ཏུ་འགྱེལ་བ་
དང༌། དབང་ཕྱུག་གིས་དེ་ལ་རྫུ་འཕྲུལ་སྟོན་ཅིག་ཅེས་བསྒོས་པས་དེས་ཆོ་
འཕྲུལ་དུ་མ་བསྟན་ནོ། །དེ་ནས་སྟོན་པས་ཏིང་ངེ་འཛིན་སྔོན་དུ་འགྲོ་བས་
རྡོ་རྗེ་འཇིགས་བྱེད་ཀྱི་སྙིང་པོ་ཕྱུང་བས་བརྒྱ་བྱིན་འཁོར་བཅས་ཁས་ཕུབ་ཏུ་
འགྱེལ་ལོ། །དེ་ནས་དབང་ཕྱུག་གིས་དེ་ལ་རྫུ་འཕྲུལ་སྟོན་ཅིག་བསྒོ་བས།
དེས་ཆོ་འཕྲུལ་བསྟན་པ་དང་། སྟོན་པས་ཏིང་ངེ་འཛིན་སྔོན་དུ་འགྲོ་བས་ལྷ་
དེ་དག་ཐམས་ཅད་རང་གི་ལུས་ལ་བཅུག་ནས་ཁྲོ་བོར་སྤྲུལ་ཏེ། བདག་ཉིད་
ཁྲོ་བོ་ཆེན་པོ་འཇིགས་སུ་རུང་བར་སྤྲུལ་ཏེ། བ་སྤུའི་བུ་ག་ནས་ཁྲོ་བོའི་
དཀྱིལ་འཁོར་བཞི་སྤྲུལ་ཏེ་ཕྱོགས་བཞིར་བཀོད་དོ། །བདག་ཉིད་ཀྱང་ཁྲོ་
བོའི་ཚོགས་ཀྱིས་བསྐོར་ནས་དབུས་སུ་འདུག་སྟེ། ནམ་མཁའི་ཁམས་ཐམས་
་ཅད་ཁྲོ་བོའི་ཚོགས་ཀྱིས་བཀང་ནས། གདུག་པ་ཅན་ཐམས་ཅད་ཀྱིས་མཐོང་
411



-
བས་སྐྲག་སྟེ་སྐྱབས་ཚོལ་ཞིང་། ། དབང་ཕྱུག་ཆེན་པོས་དེ་རྣམས་ལ་མ་
འཇིགས་ཤིག་ཅེས་དབུགས་འབྱིན་ནོ། །དེ་ནས་སྟོན་པས་ཁྲོ་བོ་ཀུན་ལ་
བཀའ་བསྐོ་བས་སྔགས་གསུངས་ཤིང་། རང་གི་སྐུ་ནམ་མཁའི་ཚད་དང་
མཉམ་པར་སྤྲུལ་ནས། འཇིགས་བྱེད་ཅན་སོང་སྟེ་བཞད་པའི་སྔགས་
གསུངས་པས། དེ་སྐྲག་ནས་བརྒྱལ་ལོ། །དེ་ལས་གསོས་ཏེ་སྐྱབས་སུ་འགྲོ་བ་
ལོངས་ཞེས་བསྐུལ་བས། མི་ལེན་པ་ལ། སྟོན་པས་འཇིགས་བྱེད་བརྒྱད་ཀྱི་
སྔགས་སྨྲས་པ་དང༌། རྡོ་རྗེ་ཁྲོ་བོས་དེའི་མགོ་བོ་མནན་ནས་བསྣུན་ཏེ་རྒྱུ་མ་
དྲངས་ནས་གསོལ་ཞིང་། དེའི་ཆུང་མ་དང་འཁོར་དང་བཅས་པ་དམ་ཚིག་
ལ་བཀོད་དོ། །དེ་ནས་རྡོ་རྗེ་ཁྲོ་གཉེར་ཅན་གྱི་སྔགས་ཀྱིས་རྡོ་རྗེ་ཁྲོ་གཉེར་
སྤྲུལ་ནས་ཁྱབ་འཇུག་དང་། རྟ་མགྲིན་གྱི་སྔགས་ཀྱིས་རྟ་མགྲིན་སྤྲུལ་ནས་
ཚངས་པ་དང༌། རྡོ་རྗེ་གནོད་སྦྱིན་གྱི་སྔགས་ཀྱིས་སྤྲུལ་ནས་བརྒྱ་བྱིན་ཏེ་
དེ་རྣམས་ཆུང་མ་དང་འཁོར་རྣམས་དང་བཅས་པ་བཏུལ་ནས་དམ་ཚིག་ལ་
བཀོད་དོ། །དེ་ནས་དེ་བཞིན་གཤེགས་པ་ཐམས་ཅད་འདུས་ནས་སྟོན་པ་ལ་
སྔགས་ཀྱིས་བསྐུལ་བས། སྟོན་པས་ཁྲོ་བོ་རྣམས་དགུག་གཞུག་གི་སྔགས་
གསུངས་པས། ཁྲོ་བོའི་ཚོགས་རྣམས་དཀྱིལ་འཁོར་དུ་འདུས་ནས་བཀའ་
ནོད་པར་གྱུར་པ་དང༌། སྟོན་པས་བཀའི་འཁོར་ལོ་ཕྱུང་ངོ༌། །དེ་ནས་དེ་
དག་ལ་གདུག་པ་རྣམས་གསོས་ཤིག་ཅེས་བཀའ་སྩལ་པས། སླར་དེ་དག་
གིས་གསོ་བར་གསོལ་བ་བཏབ་པས། སྟོན་པས་ཁྲོ་མོ་རྡོ་རྗེ་བདུད་རྩི་མ་
ཕྱུང་། དེས་རིག་སྔགས་གསུངས་པས་གདུག་པ་ཅན་དེ་དག་གི་ལུས་སོས་
པར་གྱུར་ཏེ། ཁྲོ་བོའི་དཀྱིལ་འཁོར་མཐོང་ནས་ངོ་ཚ་བར་གྱུར་ཏེ། སྟོན་པ་
ལ་སྐྱབས་སུ་སོང་ནས། ཕྱིའི་དཀྱིལ་འཁོར་ཇི་ལྟ་བ་བཞིན་དུ་ཁྲོ་བོའི་འཁོར་
412



་
ལོ་ཐམས་ཅད་གནས་པར་གྱུར་ཏོ། །དེ་ནས་དེ་དག་གིས་སྟོན་པ་ལ་བསྟོད་
པ་སྔོན་དུ་འགྲོ་བས་དབང་བསྐུར་བར་གསོལ་བ་བཏབ་པས། སྟོན་པས་
ཏིང་ངེ་འཛིན་སྔོན་དུ་འགྲོ་བས་ལྷའི་འཁོར་ལ་དབང་བསྐུར་བས། དེ་
རྣམས་དགའ་ནས་གནས་སོ། །དེ་ནས་སྟོན་པས་ཏིང་ངེ་འཛིན་སྔོན་དུ་
འགྲོ་བས་ཁྲོ་མོའི་གཙོ་མོ་ལྔའི་སྔགས་གསུངས་པས་དེ་རྣམས་ལ་རང་རང་གི་
འཁོར་གྱིས་བསྐོར་བ་དང་བཅས་པའི་དཀྱིལ་འཁོར་གསུངས་པ་དང་། ཁྲོ་
མོ་དེ་དག་གིས་སྟོན་པ་ལ་མཆོད་དེ། སྔགས་དང་ཕྱག་རྒྱ་ལ་སོགས་པ་ཞུས་
པས། སྟོན་པས་རྣལ་འབྱོར་མ་རྣམས་ཀྱི་སྔགས་གསུངས་པས་དེ་རྣམས་
དགའ་ནས་གླུའི་སྒོ་ནས་བསྟོད་དོ། །དེ་ནས་ཏིང་ངེ་འཛིན་སྔོན་དུ་འགྲོ་བས་
མཁའ་འགྲོ་མའི་སྙིང་པོ་གསུངས་པས། དེ་དག་དགའ་ནས་གླུའི་སྒོ་ནས་
བསྟོད་དོ། །དེ་ནས་མཁའ་འགྲོ་མ་དེ་རྣམས་བསྒྲུབ་པའི་ཕྱིར་དགུག་གཞུག་
བཅིང་མཉེས་ཀྱི་སྔགས་དང༌། དེ་རྣམས་ཀྱི་ཕྱག་རྒྱ་གསུངས་པས་དེ་རྣམས་
དགའ་ནས་གླུའི་སྒོ་ནས་བསྟོད་དོ། །དེ་ནས་ཏིང་ངེ་འཛིན་སྔོན་དུ་འགྲོ་བས་
རྣལ་འབྱོར་མ་རྣམས་མཆོད་པའི་ཏིང་ངེ་འཛིན་དང་གཏོར་མའི་མཆོད་པ་
གསུངས་སོ། །དེ་ནས་བརྡ་བཤད་པར་གསོལ་བ་བཏབ་པས། ཏིང་ངེ་
འཛིན་སྔོན་དུ་འགྲོ་བའི་སྒོ་ནས་བརྡའི་ཕྱག་རྒྱ་དང་ངག་གི་བརྡ་མཚོན་ཙམ་
གསུངས་སོ། །དེ་ནས་ཏིང་ངེ་འཛིན་སྔོན་དུ་འགྲོ་བས་ལས་ཐམས་ཅད་པའི་
ཕྱག་རྒྱ་རྣམས་གསུངས་སོ། །དེ་ནས་རྣལ་འབྱོར་མ་རྣམས་མགུ་ནས་གར་
བྱེད་ཅིང་གླུ་ལེན་ནོ། །དེ་ནས་འཁོར་རྣམས་ཀྱིས་སྟོན་པ་ལ་དེ་ཁོ་ན་ཉིད་
བཤད་པར་གསོལ་བ་བཏབ་པས། སྟོན་པས་སྦས་པའི་དོན་བཤད་པས་
འཁོར་ཐམས་ཅད་དགའ་ནས། རྡོ་རྗེ་དབྱིངས་ཀྱི་ཚིགས་བཅད་སྒྲོག་ཅིང་།
413



དེ་ཉིད་ལ་སོགས་པའི་བཤད་པ་རྣམས་གསུངས་པར་ཞུས་པས། དེ་ཉིད་
ནས་ཡང་དག་པར་སྦྱར་བའི་བར་གྱི་སྦས་དོན་ཕན་ཡོན་དང་བཅས་པ་
གསུངས་པས་འཁོར་རྣམས་དགའ་སྟེ་གླུའི་སྒོ་ནས་བསྟོད་དོ། །དེ་ནས་ཏིང་
ངེ་འཛིན་སྔོན་དུ་འགྲོ་བས་རྣལ་འབྱོར་མ་རྣམས་དང་སྙོམས་པར་འཇུག་་་་་་
ཅིང་བདེ་བས་ནམ་མཁའི་ཁམས་རྒྱས་པར་བྱས་ཏེ་གནས་སོ། །དེ་ནས་རྣལ་
འབྱོར་མ་དེ་རྣམས་དགའ་སྟེ་སངས་ནས་བསྟོད་ཅིང་ཕྱག་བྱེད་དོ། །དབང་
པོ་ལ་སོགས་པའི་ལྷ་རྣམས་ཀྱང་མགུ་ནས་ཕྱག་དང་མཆོད་པ་བྱེད་ཅིང་རང་
གི་ཆུང་མས་མཉེས་པར་བྱེད་དོ། །དེ་ནས་སྟོན་པས་ཕྱོགས་བཅུའི་སངས་
རྒྱས་བྱང་སེམས་ཉན་རང་རྣམས་བཀུག་སྟེ་དབང་བསྐུར་ནས་བདེ་བ་ཆེན་
པོས་ཁྱབ་པར་མཛད་དེ་སེམས་ཅན་དང་གནས་ལ་སོགས་པ་ནས་སྐབས་་་་་
དང་སྐབས་མེད་པའི་བར་གཅིག་ཏུ་འདྲེས་ནས་མི་སྣང་བའི་ཚུལ་དུ་གནས་
སོ། །དེ་ནས་དེ་བཞིན་གཤེགས་པའི་བཙུན་མོ་ཕ་རོལ་ཏུ་ཕྱིན་མ་ལྔས་སྟོན་
པ་ལ་ཕྱག་བྱས་ནས་འདོད་ཆགས་ལས་བྱང་ཆུབ་ཐོབ་པ་ལ་སོགས་པའི་དོན་
ཞུས་པས། སྟོན་པས་ཕ་རོལ་ཕྱིན་མ་དེ་རྣམས་རང་གི་བདེ་བས་མཉེས་པར་
བྱས་ཏེ། དྲིས་པའི་ལན་རྣམས་རིམ་པ་བཞིན་དུ་གསུངས་སོ། །ཡང་དེ་
རྣམས་ཀྱིས་ཞུས་ནས། རིགས་བརྒྱ་དང་ལྔ་ལ་སོགས་པའི་དབྱེ་བསྡུ་སྐུ་
གསུང་ཐུགས་ཀྱི་སྦས་པ་གསུམ་གྱི་སྒྲུབ་ཐབས། དེ་བཞིན་གཤེགས་པ་རྣམས་
ཀྱི་སྦས་པའི་སྒྲུབ་ཐབས། ཕྱག་རྒྱ་བཞིའི་དེ་ཉིད། ཕྱག་རྒྱ་བཅིང་བའི་ཐབས།
ཆོས་ཀྱི་ཕྱག་རྒྱ། ཁྲོ་བོའི་ཕྱག་རྒྱའི་ཡེ་ཤེས་རྣམས་ཕན་ཚུན་དྲིས་ལན་གྱིས་
གསུངས་ནས། སངས་རྒྱས་ཡབ་ཡུམ་རྣམས་དགྱེས་པར་གྱུར་ཏེ་ཕན་ཚུན་
བདེ་བས་མཉེས་པར་གྱུར་ཏོ། །དེ་ནས་སྟོན་པས་འཁོར་ལ་གཟིགས་ནས།
414



དེ་བཞིན་གཤེགས་པ་ཐམས་ཅད་ཀྱི་འདྲེན་པའི་རིག་མའི་སྙིང་པོ་དང་ཕྱག་
རྒྱུ་སྒྲུབ་ཐབས་དང་བཅས་པས་ཐམས་ཅད་དྲངས། བཅུག་བཅིངས་དགའ་
བ་བསྐྱེད་ནས་བདེ་བ་ཆེན་པོས་རང་རྒྱལ་སྲིད་རྗེས་སུ་སྐྱོང་ཞིང་། རྡོ་རྗེ་
ཆོས་ལ་རྒྱུད་གཏད་དོ། །དེས་ཀྱང་ཕྱག་བྱས་ནས་རྒྱུད་གཟུང་བར་ཁས་
བླངས་པ་དང་། བཙུན་མོ་ཕ་རོལ་ཏུ་ཕྱིན་མ་རྣམས་དགྱེས་ཤིང་གར་བྱེད་
པས། ལེགས་སོ་ལེགས་སོ་བདེ་བ་ཆེ། །ཞེས་སོགས་ཀྱིས་ལེགས་སོ་བྱིན་ཏེ།
རྒྱུད་གསུངས་པ་ལ་མངོན་པར་བསྟོད་དོ། །འདི་ལ་དཀྱིལ་འཁོར་ལྔ་ཡོད་
དོ། །འདི་དགྱེས་རྡོར་གྱི་འགྲེལ་པ་ཁ་ཅིག་མ་རྒྱུད་དུ་འདོད་ཀྱང་། རྒྱུད་འདི་
ཉིད་ལས་ཀྱང་། དཔའ་བོ་ཀུན་གྱི་གསང་བ་ཡི། །ཟླ་གསང་ཐིག་ལེ་དགའ་
བྱེད་པ། །ཞེས་ཐབས་དཔའ་བོའི་དགྲས་བཟུང་བ་དང་། རྡོ་རྗེ་ཆོས་ལ་
བཀའ་སྩལ་པ། །སངས་རྒྱས་ཀུན་གྱི་ཚུལ་ཆེན་པོ། །དགའ་བྱེད་ཟླ་གསང་
ཐིག་ལེ་ཡི། །རབ་དགའི་བདག་ཉིད་གསང་བ་འདི། །སེམས་དཔའ་ཆེན་པོ་
ཁྱོད་ཀྱིས་ཟུངས། །ཞེས་གསུངས་པའི་ཕྱིར་དང་། རྡོ་རྗེ་སྙིང་པོ་རྒྱུན་གྱི་རྒྱུད་
ལས། ཐབས་རྒྱུད་ཀྱི་དབྱེ་བ་བཤད་པའི་སྐབས་ན། ཟླ་གསང་ཐིག་ལེ་སྟོང་
བདུན་བརྒྱ། །ཞེས་པ་དང་། དེ་ཁོ་ན་ཉིད་སྒྲུབ་པ་ལས་ཀྱང་། ཟླ་གསང་ཐིག་
ལེ་ལ་སོགས་པ། །རྣལ་འབྱོར་རྒྱུད་ནི་མ་ལུས་ལས། །ཞེས་གསུངས་པའི་ཕྱིར་
རོ། །རྒྱུད་འབུམ་གྱི་དཔེ་ཁ་ཅིག་ལས། འདི་སྐད་བདག་གིས་ཐོས་པ་ནས་
བཟུང་སྟེ། བཅོམ་ལྡན་འདས་བདེ་བ་ཆེན་པོ་ཀུན་ཏུ་བཟང་པོ་དཔལ་རྡོ་རྗེ་
འཛིན་གྱིས་ཀུན་ཏུ་རྒྱས་པར་བྱས་ཏེ་ཡང་དག་པར་གནས་སོ་ཞེས་པའི་བར།
གླེང་གཞི་ཐམས་ཅད་ཆད་པ་འདུག་སྟེ་མ་དག་པར་ཤེས་པར་བྱའོ། །རྒྱུད་
འདི་སྔོན་གྱི་སློབ་དཔོན་དག གསུང་གི་རྒྱུད་དུ་འདོད་དོ་ཞེས་གྲགས་ཏེ། ཡི་
415



གེའི་དཀྱིལ་འཁོར་སྟོན་པ་ལ་དགོངས་སམ་བརྟག་གོ །ངོ་བོ་ནི་གླེང་གཞིར་
ཡང་ རིགས་ལྔའི་ བཀའི་མཆོག་ ཏུ་གསལ་ བའི་ དམ་ ཚིག་ ཏུ་ བཤད་ཅིང་།
ཁྱོད་ལས་རྡོ་རྗེ་སེམས་དཔའ་དང༌། །ཁྱོད་ལས་དྲི་མེད་པདྨ་དང་། །ཁྱོད་
ལས་རིན་ཆེན་ཚད་མེད་ཆེ། །དེ་བཞིན་སྣ་ཚོགས་རྡོ་རྗེ་འབྱུང་། །ཞེས་རིགས་
ཐམས་ཅད་ཀྱི་འབྱུང་གནས་སུ་བཤད་པའི་ཕྱིར་དང་། གཙོ་བོ་བྱིན་གྱིས་
བརླབ་པའི་ཕྱིར། །ཡེ་ཤེས་ལྔ་ཡི་ངོ་བོ་དགེ །རྒྱལ་བ་ཉིད་ཀྱིས་བཤད་པར་
མཛོད། །ཅེས་གསུངས་ཤིང་། དཀྱིལ་འཁོར་དགོད་པའི་སྐབས་སུ་ཡང་རྡོ་རྗེ་
རིགས་ཀྱི་འཁོར་གྱི་ལོགས་སུ་གསུངས་པའི་ཕྱིར། འདི་རྡོ་རྗེའི་རིགས་སམ་
པདྨའི་རིགས་ནི་མ་ཡིན་གྱི། རྡོ་རྗེ་འཆང་གི་རིགས་སུ་གསལ་ཏེ། གསུང་བ་
པོའང་རྡོར་སེམས་ཀུན་ཏུ་བཟང་པོས་གསུངས་པའི་ཕྱིར་རོ། །དེས་ན་རྡོ་རྗེ་
འཆང་གི་རིགས་ཀྱི་རྒྱུད་དུ་བྱས་ལ། སངས་རྒྱས་རྣལ་འབྱོར་མའི་དཀྱིལ་
འཁོར་དུ། རྡོ་རྗེ་རབ་དགྱེས་གདོན་མི་ཟ། །ཞེས་པ་དང་། དེ་བཞིན་
གཤེགས་པའི་རིགས་ལོགས་སུ་མ་གསུངས་པ་ལྟར་ན། དེ་བཞིན་གཤེགས་
པའི་རིགས་སུའང་འགྱུར་བ་འདྲ་སྟེ། སྔར་འགྲེལ་པ་གཅིག་འགྱུར་ཡོད་པར་
འདུག་པས་དེ་རྙེད་ན་བརྟག་པར་བྱའོ། །
གཉིས་པ( ཤེས་རབ་ཀྱི་རྒྱུད》ལ། རིགས་དྲུག་མཉམ་པར་སྟོན་པའི་དང༌།
ཧེ་རུ་ཀའི་དང་། རྣམ་སྣང་གི་དང༌། རྡོ་རྗེ་ཉི་མའི་དང་། པདྨ་གར་དབང་
གི་དང༌། རྟ་མཆོག་གི་དང་། གྲུབ་པ(དྲུག་པ་ཡིན་ནམ་དཔྱད་དོ། །)རྡོ་རྗེ་
འཆང་གི་རིགས་ཀྱི་རྒྱུད་དང་བདུན་གྱི་དང་པོ་ནི། གུར་ནས་མ་རྒྱུད་ཀྱི་ཐོག་
མར་དྲངས་ཤིང་། འགྲེལ་པ་མཁན་པོ་དག་གིས་རྣལ་འབྱོར་མའི་རྒྱུད་
ཐམས་ཅད་ཀྱི་རྩ་བར་བཤད་པ། རིགས་དྲུག་མཉམ་པར་སྟོན་ཅིང་། སྐུ་
416



དྲུག་ལྷུན་གྱིས་གྲུབ་པའི་མཁའ་འགྲོ་མ་སྒྱུ་མ་བདེ་མཆོག་གི་བསྟན་ཚུལ་ནི།
སངས་རྒྱས་མཉམ་སྦྱོར་གྱི་འགྲེལ་པ་བརྒྱ་བྱིན་སྡོང་པོས་མཛད་པར། རྒྱལ་
བ་ཀུན་གྱི་བདག་ཉིད་རྡོ་རྗེ་འཆང་། །བསྐལ་པ་བཟང་པོའི་ཐོག་མར་རབ་
སྤྲུལ་ནས། །སྣོད་བཅུད་བརྟན་གཡོའི་དངོས་པོ་དག་བྱའི་ཕྱིར། །ཐུགས་རྗེས་
སྤྲུལ་པའི་དཀྱིལ་འཁོར་སྣང་བར་མཛད། །སྐལ་ལྡན་རྗེས་འཇུག་ལྷ་སོགས་
གཟུང་བྱའི་ཕྱིར། །སྔོན་བྱུང་སྟོན་པའི་དགོངས་མཛད་རྗེས་མཐུན་པར། །
མཚོན་བྱའི་རྒྱུད་དོན་གསལ་བར་བསྟན་དགོངས་ནས། །རི་རབ་རྩེ་མོར་
དཀྱིལ་འཁོར་རབ་སྤྲུལ་ཅིང༌། །དང་པོའི་རྒྱུད་ཆེན་ལ་སོགས་རིམ་བཞིན་
དུ། །དག་པའི་རྣལ་འབྱོར་གསལ་བར་བྱ་ཕྱིར་བཤད། །གསང་བའི་བདག་
པོ་ལ་སོགས་སྐལ་ལྡན་གྱིས། །རྒྱལ་བའི་ཐུགས་ཀྱི་དགོངས་པ་རྒྱ་མཚོའི་
བཅུད། །རྒྱས་འབྲིང་བསྡུས་པའི་སྒོ་ནས་དབྱེ་མཛད་ཅིང་། །དགོངས་དོན་
སོ་སོའི་ལས་གཞུང་མཐུན་པ་བཞིན། །ལེགས་བསྡུས་མཚོན་བྱེད་ཚིག་གི་
གཞུང་བཀོད་དོ། །རྒྱལ་བའི་དགོངས་པ་ཡུན་རིང་གནས་པའི་ཐབས། །སྤྲུལ་
སྐུའི་ཉི་མས་འཛམ་གླིང་གསལ་མཛད་ནས། །ཞེས་གསུངས་པས། དཔལ་
སངས་རྒྱས་ཐམས་ཅད་དང་མཉམ་པར་སྦྱོར་བ་མཁའ་འགྲོ་མ་སྒྱུ་མ་བདེ་་་་
བའི་མཆོག་ནི། སྟོན་པ་འདི་བསྐལ་པ་མང་པོའི་གོང་མངོན་པར་རྫོགས་
པར་སངས་རྒྱས་ནས། བསྐལ་པ་བཟང་པོ་འདིའི་ཐོག་མར་རྡོ་རྗེ་འཆང་
ཆེན་པོས་སྣོད་བཅུད་བརྟན་གཡོའི་དངོས་པོ་རྣམས་དག་པར་བྱ་བའི་ཕྱིར།
ཐུགས་རྗེ་ཆེན་པོས་སྤྲུལ་བའི་དཀྱིལ་འཁོར་སྣང་བར་མཛད་དོ། །དེའི་རྗེས་
སུ་ལྷ་ལ་སོགས་པའི་སྐལ་བ་དང་ལྡན་པ་རྣམས་རྗེས་སུ་གཟུང་བར་བྱ་བའི་
ཕྱིར། རི་རབ་ཀྱི་རྩེ་མོར་དཀྱིལ་འཁོར་སྤྲུལ་ནས། དག་པའི་རྣལ་འབྱོར་
417



གསལ་བར་བྱ་བའི་ཕྱིར། རྩ་བའི་རྒྱུད་རྟོག་པ་བཞི་བཅུ་རྩ་གཉིས་ཤུ་ལོག་ཁྲི་
ཉིས་སྟོང་པ་དང་། བསྡུས་པའི་རྒྱུད་གཅེས་པ་ཐམས་ཅད་བསྡུས་པ་བརྟག་
པ་བཅུ་པ་དང༌། དེའི་རྒྱུད་ཕྱི་མ་བརྟག་པ་བདུན་པ་དང་། ཕྱི་མའི་ཕྱི་མ་
བརྟག་པ་ལྔ་བ་རྣམས་གསུངས་སོ། །དེ་ལ་བསྡུས་པའི་རྒྱུད་བརྟག་པ་བཅུ་པ་
ནི། སྟོན་པ་མི་གནས་པའི་མྱ་ངན་ལས་འདས་པ་ཆེན་པོའི་རང་བཞིན་རྟག་
ཏུ་བཞུགས་པ་མཚོན་པའི་དོན་དུ་འདི་སྐད་བདག་ཐོས་མ་སྨོས་པ་ནི། ངེས་
དོན་ཡིན་ལ། ལུང་གཞན་དང་སྒོ་བསྟུན་གྱི་དབང་གིས་རྩ་བའི་རྒྱུད་ནས་
འདི་སྐད་བདག་ཐོས་སྨོས་པས་འདིར་སྨོས་མི་དགོས་ལ། འོན་ཀྱང་། སྟོན་
པ་དང་གནས་དང་འཁོར་དང་སྡུད་པ་དང་དུས་སྨོས་པའི་སྒོ་ནས་གླེང་གཞི་
སྡུད་པ། སེམས་དཔའ་སངས་རྒྱས་ཀུན་གྱི་དངོས། །ཞེས་སོགས་ཀྱིས་གླེང་
གཞི་བསྟན། འདི་ནི་རང་བྱུང་བཅོམ་ལྡན་འདས། །ཞེས་སོགས་ཀྱིས་གླེང་
བསླང་བ་བསྟན། དེ་ནས། སངས་རྒྱས་ཐམས་ཅད་ཅེས་སོགས་ཀྱིས་བསྒྲུབ་
བྱ་གཞི་དང་ལམ་གྱི་ཆོས། སྒྲུབ་པའི་འབྲས་བུ་བསྟན་ཏེ། དེས་རྒྱུད་ཀྱི་དོན་
མདོར་བསྟན་ནོ། །ཆགས་མེད་ཅེས་སོགས་མན་ཆད་ཀྱིས། ཡེ་ཤེས་དང་།
ཡུལ་ཆོས་ཉིད་ཀྱི་སྒོ་ནས་ལྟ་བ། སྤྱི་དང་ཁྱད་པར་གྱི་སྤྱོད་པ། གཟུགས་
བརྙན་གྱི་རིམ་པ་དཀྱིལ་འཁོར། དབང་། མཚན་མེད་མཚན་བཅས་ཀྱི་ཏིང་
ངེ་འཛིན། འབྲས་བུ་སངས་རྒྱས་ཀྱི་རིགས། ལྷུན་གྱིས་གྲུབ་པ་སངས་རྒྱས་ཀྱི་
མཚན་ཉིད། དེ་དག་གི་རྒྱུ་མཚན་ཚོགས་འཁོར་སྒྲུབ་པ། རང་སྣང་ལྷ་ཐ་
དད་དུ་ལྟ་བ་དགག་པ། ཐེག་པའི་ཁྱད་པར། ཕན་ཡོན་གྱི་ཆེ་བ། འབྲས་བུ་
འཕྲིན་ལས་དང་བཅས་པ་རྣམས་ཀྱིས་རྒྱུད་ཀྱི་དོན་འབྲིང་དུ་བསྟན་ཏེ། དེ་
རྣམས་ཀྱིས་དེ་ཁོ་ན་ཉིད་སྣང་བ་དམ་པའི་ཡུལ་ལ་འཇུག་པ་ཡེ་ཤེས་ཀྱི་ཕྱག་
418



ས་
རྒྱ་སྟེ་བརྟག་པ་དང་པོའོ། གཉིས་པས་ལྟ་བ་སྤྱིའི་མཚན་ཉིད་ལྟ་བ་རྟོགས་
པའི་ཐབས། དེའི་གཏན་ཚིགས། སྤྱོད་ལམ། ལྟ་བ་རྟོགས་པའི་ཕན་ཡོན།
སྒྲུབ་པའི་ཕན་ཡོན། ལམ་དུ་འཇུག་པའི་གཞི། གཞི་ལམ་འབྲས་བུ་ཀུན་གྱི་
ཕན་ཡོན་རྣམས་ཀྱིས་རྡོ་རྗེ་སེམས་དཔའ་ཀུན་ཏུ་སྦྱོར་བའིའོ། གསུམ་པ།
སྒྲུབ་པ་སྤྱིའི་མཚན་ཉིད། བསྒྲུབ་བྱའི་དོན། སྒྲུབ་པའི་ཐབས། བསྙེན་སྒྲུབ་
ཡན་ལག་བཞི། ཕན་ཡོན་རྣམས་ཀྱིས་ལྷ་མོ་ཐམས་ཅད་དང་མཉམ་པར་
སྦྱོར་བ་སྐལ་མཆོག་བཟང་པོ་དཔལ་རྡོ་རྗེའི་དམ་ཚིག་གིའོ། བཞི་བ། སྤྱོད་
པ་སྤྱིའི་མཚན་ཉིད། གང་ཟག་བཞིའི་སྒོ་ནས་བདག་དོན་གྱི་སྤྱོད་པ། གཞན་
དོན་གྱི་སྤྱོད་པ། འདིའི་སྐབས་སུ་འགྲེལ་པར་སྒྲུབ་པའི་དཀྱིལ་འཁོར་བདུན་
བ ཤད། སྤྱོད་པའི་འབྲས་བུ་ཕན་ཡོན་དང་བཅས་པས་ལམ་གྱི་ཆོས་དང་།
མཐར་ཕྱིན་པ་རྒྱལ་བའི་མཛད་པ་འབྲས་བུ་དང་བཅས་པས་སྣ་ཚོགས་་་་
ཐམས་ཅད་ཀྱི་སྐལ་བ་བཟང་པོ་མཆོག་གི་ དངོས་གྲུབ་ཀྱིའོ། །ལྔ་པ། རྡོ་རྗེ་
སེམས་དཔའ་དང༌། རྣམ་སྣང་། ཧེ་རུ་ཀ་དང་། པདྨ་གར་དབང་དང་། རྡོ་
རྗེ་ཉི་མ་དང་། རྟ་མཆོག་རོལ་པའི་དབུགས་དབྱུང་བ་བསྡུས་པ་དང་རྒྱས་
པའི་སྒོ་ནས་སྔོན་བྱུང་གི་གཏམ་རྒྱུད་དང་། རྗེས་འཇུག་ཉམས་ལེན་གྱི་
ཏིང་ངེ་འཛིན་ཕན་ཡོན་དང་བཅས་པས་གཏམ་གྱི་ཕྱག་རྒྱའིའོ། །དྲུག་པ།
ཚོགས་འཁོར་བཤད་པ་ཞལ་གྱིས་བཞེས་པ། ལྷའི་མཚན་ཉིད་སྔོན་དུ་
འགྲོ་བ་གསུམ། བསོད་ནམས་ཀྱི་ཚོགས་བསག་པའི་དཀྱིལ་འཁོར། ཡེ་ཤེས་
ཀྱི་འཁོར་ལོས་ལས་ལ་འཇུག་པའི་ཐབས་ཕན་ཡོན་དང་བཅས་པ། སློབ་
མའི་ལས་སུ་བྱ་བའི་རིམ་པ་དཀྱིལ་འཁོར་དུ་འཇུག་ཅིང་དབང་བསྐུར་བ།
འཕྲིན་ལས་སྤྱིའི་མཚན་ཉིད་རིགས་བསྡུས། འཕྲིན་ལས་སོ་སོའི་མཚན་ཉིད།
419



རིགས་སོ་སོ་བ། དབང་གི་འབྲས་བུ། རྟེན་གྱི་མཚན་ཉིད། དམ་ཚིག་དང་
དབང་རྣམས་ཀྱིས་མཁའ་འགྲོ་སྒྱུ་མའི་དཀྱིལ་འཁོར་གྱིའོ། །བདུན་པ།
གཟུགས་བརྙན་གྱི་དཀྱིལ་འཁོར་མདོར་བསྟན་པ། མངོན་པར་འདོད་པའི་
གནས་ཕུན་སུམ་ཚོགས་པ། དཀྱིལ་འཁོར་གྱི་ཆོ་ག སློབ་མ་དཀྱིལ་འཁོར་དུ་
གཞུག་པའི་ལས། ཞུགས་ནས་དབང་བསྐུར་བའི་ཆོ་ག དཀྱིལ་འཁོར་དུ་
དགོད་པ་དང་དབང་རྫས་ཀྱི་མཚན་མ་ཐུན་མོང་དུ་བསྟན་པ་སོ་སོའི་ཕྱག་
རྒྱ་རྣམས་ཀྱིས་དཀྱིལ་འཁོར་ཐམས་ཅད་ཀྱི་ཕྱག་རྒྱ་ཤེས་པའིའོ། །བརྒྱད་པ།
མཆོད་པ་མདོར་བསྟན་པ། ཕྱག་འཚལ་བའི་ཕྱག་རྒྱའི་སྒོ་ནས་མཆོད་པ།
མཆོད་པ་དབུལ་བའི་ཕྱག་རྒྱའི་སྒོ་ནས་མཆོད་པ་རྣམས་ཀྱིས་མཆོད་པ་ཐམས་
ཅད་དང་མཉམ་པར་སྦྱོར་བ་དཔལ་སྐལ་བ་བཟང་པོ་དམ་ཚིག་གིའོ། །
དགུ་པ། ཕྱག་རྒྱ་ཆེན་པོས་རྒྱས་གདབ་པ། དམ་ཚིག་གི་ཕྱག་རྒྱས་བསྟན་
པར་བྱ་བ། བདག་བྱིན་གྱིས་བརླབ་པ། སྦྱོར་བཞིའི་སྔོན་འགྲོ། སྦྱོར་བ་སྣ་
ཚོགས། བཞིན་གྱི་འགྱུར་བ། འཛུམ་པའི་ཆ་ལུགས། སོ་སོའི་ལྟ་སྟངས། ལྕེ་
ལ་ཆོས་ཀྱི་ཕྱག་རྒྱ་དགོད་པ། གླུ་འགྱུར་སྐད་ཀྱི་བྱེ་བྲག སོ་སོའི་ལས་བཞིན་
བྱ་བ། གར་སྟབས་སྣ་ཚོགས་ཀྱི་ལས། རྡོ་རྗེའི་གླུའི་བྱེ་བྲག མཆོད་པ་ལྔའི་
རྫས་བཤམ་པ། མགྲོན་མཉེས་པ་དང་བར་ཆད་ཞི་བའི་ལས། སློབ་མ་དབང་
བསྐུར་བ། དངོས་གྲུབ་ཤིས་པར་བྱ་བ། ཡི་གེའི་མཚན་མས་མཉེས་པར་བྱ་
བ། རྣལ་འབྱོར་པའི་དོན་རྟགས་མཚོན་པ། ཟག་མེད་ཀྱི་མངོན་ཤེས་སྒྲུབ་པ།
པྲ་དབབ་པ། བདག་གཞན་བསྲུང་བའི་ལས། ནད་གསོ་བ། མཚོན་ཆའི་
ཕྱག་རྒྱ་ཤེས་པ། ལས་ཐམས་ཅད་ཀྱི་ཕྱག་རྒྱ་ཤེས་པ། རྡོ་རྗེ་ལས་ཀྱི་ཕྱག་རྒྱུ་
ཤེས་པ། དངོས་གྲུབ་ཀུན་གྱི་དབང་ཕྱུག་གི་ཕྱག་རྒྱ་ཤེས་པ་དང་ཉི་ཤུ་རྩ་
420



བདུན་གྱིས་ཀུན་ཏུ་རྣམ་པ་སྣ་ཚོགས་ཀྱི་དམ་ཚིག་གི་ཕྱག་རྒྱའི་རྟོག་པའོ། །
བཅུ་པ་བཤད་པར་དམ་བཅའ་བ་དང༌། སྦྱོར་ལྡན་གར་གྱི་ཕྱག་རྒྱ་དགྲོལ་བ་
དང་། དཀྱིལ་འཁོར་བསྒོམ་པའི་དོན་བཞིན་དུ་སྒྲུབ་པ་དང༌། ཕན་ཡོན་གྱི་
འབྲས་བུ་དང་། ་ཡོན་ཏན་མཛད་པ་དང་བཅས་པ་རྣམས་གསུངས་ནས་
འཁོར་རྣམས་ཀྱིས་མཆོད་ཅིང་བསྟོད་དེ་ཡི་རང་ནས་མངོན་པར་བསྟོད་
དོ། །འདིའི་རྩ་བའི་རྒྱུད་ལ། དཀྱིལ་འཁོར་བདུན་བརྒྱ་དང་བཅུ་གསུམ་ཡོད་
པར་བཤད་ལ། བསྡུས་རྒྱུད་འདི་ལ། རིགས་སོ་སོ་བའི་དཀྱིལ་འཁོར་དྲུག་
རིགས་བསྡུས་དང་བདུན། དེ་ཉིད་ཚོགས་ཀྱི་དཀྱིལ་འཁོར་དུ་བྱས་པ་བདུན།
བརྟག་པར་བཞི་པར་འགྲེལ་པས་ཁ་བསྐངས་པའི་སྒྲུབ་པའི་དཀྱིལ་འཁོར་་་་
བདུན་ཏེ། ཉི་ཤུ་རྩ་གཅིག་གསུངས་སོ། །དེའི་རྒྱུད་ཕྱི་མ་རྟོག་པ་བདུན་པ་ནི་
སྔར་འགྱུར་བར་གྲགས་ཏེ་ད་ལྟ་མ་རྙེད་དོ། །རྒྱུད་ཕྱི་མའི་ཕྱི་མ་རྟོག་པ་ལྔ་པ་
ནི། ཕྱག་འཚལ་བ་སྔོན་དུ་སོང་ནས་གླེང་གཞི་དང་གླེང་བསླང་སྟེ་དཀའ་
བའི་གནས་བཞི་བཅུ་ཞེ་གཉིས་གསུང་བར་གསོལ་བ་བཏབ་པ་ནི། དེ་ཁོ་ན་
ཉིད་ཐམས་ཅད་ངེས་པའི་ཚིག་གི་རྟོག་པ་སྟེ་བཅོ་བརྒྱད་པའོ། །དེ་ནས་རྟོག་
པ་དང་། རྒྱུད་ཕྱི་མ་དང་། དང་པོའི་ས་དང་། ཐོག་མ་དང་ཐ་མ་མེད་པའི་
རྡོ་རྗེ་སེམས་དཔའ་སྒོམ་པ་དང་། ཡི་གེ་དང་། སྔགས་བཏུ་བ་ལ། རྡོར་
སེམས་དང་། རྣམ་སྣང་དང་། ཧེ་རུ་ཀ་དང་། རྡོ་རྗེ་ཉི་མ་དང༌། པདྨ་གར་
དབང་དང་། རྟ་མཆོག་རྣམས་ཀྱི་ཆོས་ཀྱི་ཡི་གེ་འབྱུང་བའི་ཕྱག་རྒྱ་ཤེས་པ་
རྣམས་ཀྱིས་ཆོས་ཀྱི་ཡི་གེ་འབྱུང་བའི་རྟོག་པ་སྟེ་བཅུ་དགུ་པའོ། །དེ་ནས་དེ་
བཞིན་གཤེགས་པའི་དང་། རྡོ་རྗེ་སེམས་དཔའི་དང་། རྡོ་རྗེ་མཁའ་འགྲོའི་
དང་། པདྨ་གར་དབང་གི་དང་། རྡོ་རྗེ་ཉི་མའི་དང་། རྟ་མཆོག་གི་སྔགས་



བཏུ་བ་རྣམས་ཀྱིས་སྔགས་འབྱུང་བའི་རྟོག་པ་སྟེ་ཉི་ཤུ་པའོ། །ཆོས་ཀྱི་ཡི་གེ་
བཏུ་བ་དང་། སྔགས་བཏུ་བ་གཉིས་ཀྱིས་སྔགས་འབྱུང་བའི་ལན་ནོ། །དེ་
ནས་ཤིན་ཏུ་དགའ་བ་དང་ཀུན་ཏུ་བཟང་པོ་དང་རྡོ་རྗེ་སྙིང་པོའི་གཙོ་བོ་་་་
དང༌། སེམས་མ་དང་། སེམས་དཔའ་དང༌། ཏིང་ངེ་འཛིན་དང༌། རྡོ་རྗེ་
དང༌། རྡོ་རྗེ་འཛིན་པ་དང་། རྡོ་རྗེ་འཛིན་པ་ཆེན་པོ་དང་། ཀུན་ཏུ་བཟང་
པོའི་སྤྱོད་པ་དང༌། བདུད་དང་བདུད་ལས་རྒྱལ་ནས་སངས་རྒྱས་པ་དང༌།
རྡོ་རྗེ་གཏུམ་པོ་མཐར་བྱེད་པ་ཕྱག་ན་རྡོ་རྗེ་དང༌། དང་པོའི་རིགས་དང༌།
འདོད་པའི་ཐར་པ་དང༌། རྣམ་པ་གསུམ་ཐམས་ཅད་པ་དང་། དང་པོའི་
སྙིང་པོ་དང་། ཉེ་བའི་སྙིང་པོའི་ལན་རྣམས་ཀྱིས་གསང་བ་སྒྲུབ་པའི་རྟོག་པ་
སྟེ་ཉི་ཤུ་རྩ་གཅིག་པའོ། །དེ་ནས་བདེ་བ་ཆེན་པོ་རྡོ་རྗེ་དོན་ཡོད་པའི་དམ་
ཚིག་དང་དཀྱིལ་འཁོར་དང་། དཀྱིལ་འཁོར་དུ་བཅུག་པའི་རྣམ་སྨིན་དང་།
ཐིག་གདབ་པ་དང་། རྟོག་པའི་དངོས་གྲུབ་དང་། གསང་བ་ལྔའི་དེ་ཉིད་
དང༌། དཀྱིལ་འཁོར་གྱི་གཙོ་བོ་གང་ལགས་ཅི་འདྲ་བ་དང་། དབུ་རྒྱན་གྱི་
དབང་བསྐུར་དང༌། སེམས་དཔའི་སྐྱིལ་མོ་ཀྲུང་དང་ལྷ་མོའི་དེ་བཞིན་ཉིད་
གཉིས་ཀྱི་ལྷ་མོའི་ཚོགས་ཀྱི་ཕྱག་མཚན་དང་། གསང་བ་ཆེན་པོའི་དེ་ཉིད་ལྔ་
དང་། ཕྱག་རྒྱ་དང་ཕྱག་རྒྱའི་ལན་དང༌། རྣལ་འབྱོར་མ་རྣམས་ཀྱི་མཚན་མ་
དང༌། ཐམས་ཅད་འགུགས་པ་དང་། མཆོད་པ་ཆེན་པོ་དང་། ལྷ་ཐམས་
ཅད་ཀྱི་སྒྲུབ་པ་ཆེན་པོ་དང་། རྗེས་སུ་འགྲུབ་པའི་རྒྱུ་དང་། རྗེས་སུ་སྦྱོར་བ་
དང་ལྡན་པའི་སྒྲུབ་པ་ཐམས་ཅད་ཀྱི་རྒྱུའི་ལན་རྣམས་ཀྱིས་རྗེས་སུ་སྦྱོར་བ་
དང་ལྡན་པའི་སྒྲུབ་པའི་རྟོག་པ་ཉི་ཤུ་རྩ་གཉིས་པའོ། །དེ་ནས་རྒྱུད་ཀྱི་ཆེ་
བའི་ཡོན་ཏན་བསྟན་ནས་རྒྱུད་ཡོངས་སུ་རྫོགས་པར་བསྟན་པ་དང་། རྒྱུད་
422
་ ་



ཀྱི་དོན་འགྲུབ་པར་བྱིན་གྱིས་བརླབས་ནས་སངས་རྒྱས་ཐམས་ཅད་ཀྱིས་
ལེགས་སོ་ཞེས་གསོལ་ནས་བཅོམ་ལྡན་འདས་ཀྱིས་གསུངས་པ་ལ་མངོན་
པར་བསྟོད་དོ། །མཉམ་སྦྱོར་གྱི་རྒྱུད་བཞི་རྫོགས་པ་ལ་ཤུ་ལོག་ཁྲི་བརྒྱད་སྟོང་
ཡོད་པར་བཤད་དོ། །འདི་སྔོན་གྱི་སྒྲུབ་ཐབས་མཁན་པོ་དང་། འགྲེལ་པ་
མཁན་པོས་སྐུའི་རྒྱུད་ཐམས་ཅད་ཀྱི་རྩ་བའི་ཡིན་ཟེར་རོ། །གཉིས་པ་ལ།
བདེ(ཧེ་རུ་ཀའི་རྒྱུད）མཆོག་དང་། ཀྱེ་རྡོ་རྗེ་དང་། སངས་རྒྱས་ཐོད་པ་དང་།
སྒྱུ་འཕྲུལ་ཆེན་མོ་དང་། ཨ་ར་ལི་གཉིས་དང་ལྔའི་དང་པོ་ལ། རྩ་རྒྱུད་དང་།
བཤད་རྒྱུད་བསྟན་ཚུལ་གཉིས་ཀྱི་དང་པོ་ནི། དུས་གང་གི་ཚེ་གསུངས་ན།
ཁ་ཅིག་རྒྱུད་འདི་ཐོག་མ་མེད་པའི་དུས་སུ་སྟོན་པ་འདི་མངོན་པར་རྫོགས་་་་
པར་སངས་རྒྱས་ནས་བསྟན་པར་འདོད། ཁ་ཅིག་ཐོག་མ་མེད་པའི་དུས་སུ་
ཐོག་མ་མེད་པའི་སངས་རྒྱས་ཐམས་ཅད་ཀྱིས་བསྟན་པར་འདོད་དེ། བདེ་
མཆོག་ཉུང་ངུའི་རྒྱུད་ཀྱི་འགྲེལ་པ་ལྟར་བྷ་དྲས་མཛད་པ་ལས། རྒྱུད་འདི་ནི་
ཐོག་མ་མེད་པའི་དུས་ནས་བསྟན་པར་བྱ་བ་ཉིད་དུ་གནས་ཏེ། སེམས་ཅན་
རྣམས་ཀྱི་བསོད་ནམས་མ་ཡིན་པས། ཁ་ཅིག་ཏུ་ནི་ནུབ། ལ་ལར་ནི་བསོད་
ནམས་ཀྱི་དབང་གིས་དར་རོ། །ཞེས་དང་། དཔའ་བོ་ཡིད་འོང་ལས་དང་
པོའི་སངས་རྒྱས་རྣམས་ནི་རྒྱུན་ཆད་པ་མི་མངའ་བའི་ཆོས་ཀྱི་རྣམ་གྲངས་་་་
འདི་ནི་ཐོག་མ་མེད་པའི་རྒྱུན་ཅན་ཡིན་ཏེ། བཅོམ་ལྡན་འདས་ཤཱཀྱ་ཐུབ་པ་
ལས་སྔ་བ་ཉིད་དུ་གནས་པ་ཡིན་ནོ་ཞེས་འདོད་དོ། །དེ་ཡང་། སངས་རྒྱས་
བྱེ་བ་དཔའ་བོ་ནི། །བྱེ་བ་ཉིད་ཀྱིས་ལེགས་པར་གསུངས། །ཞེས་གང་བཤད་
པ་ལྟ་བུའོ། །འདིའི་དགོངས་པ་ནི། འདི་ཡིན་ཏེ། དུས་ཀྱི་དབང་གིས་སྲེག་
པའི་བསྐལ་པ་ལ་སོགས་པས་ཤེས་རབ་ཀྱི་ཕ་རོལ་ཏུ་ཕྱིན་པ་ལ་སོགས་པ་་་་་
423



ནུབ་པ་ན། བཅོམ་ལྡན་འདས་ཤཱཀྱ་ཐུབ་པས་ནི་ཡང་གསུངས་པ་ཡིན་ནོ། །
དཔལ་བདེ་མཆོག་འདི་ནི་དེ་ལྟ་མ་ཡིན་ཏེ། སངས་རྒྱས་ཀྱི་ཞིང་བརྗོད་
དུ་མེད་པ་རྣམས་ན་གནས་ལ་སོགས་པ་རྒྱུན་མི་འཇིག་པ་ཉིད་ཀྱི་དཔའ་མོ་
དང་དཔའ་བོའི་དབང་མོ་ལ་སོགས་པ་རྣམས་ཀྱིས་བསམ་གཏན་ལ་སོགས་
པས་ཉམས་སུ་བླངས་པས་གནས་པ་ཡིན་པའི་ཕྱིར། ཞེས་གསུངས་སོ། །ཁ་
ཅིག་ནི། གཉིས་ལྡན་གྱི་དུས་སུ་བསྟན་པར་བཞེད་དེ། འགྲེལ་པ་ཚིག་དོན་
རབ་གསལ་ལས། གཉིས་ལྡན་གྱི་དུས་སུ་དྲག་པོ་འཇིགས་བྱེད་བཏུལ་བའི་
ཚེའོ། །ཞེས་བཤད། བོད་ཀྱི་བླ་མ་དག་རྩོད་ལྡན་གྱི་དུས་སུ་བཞེད་དོ། །དེ་ལ་
ལྷ་དབང་ཕྱུག་ཆེན་པོ་ལ་སྐུ་བཞི་ཡོད་དེ། ཞི་བའི་སྐུ་དཀར་པོ་ལག་པ་བཞི་
པ་ཆུང་མ་དཀར་མོ་དང་སྙོམས་པར་འཇུག་པ། རི་རབ་ཀྱི་བྱང་ཤར་ན་
གནས་པ། རྒྱས་པའི་སྐུ་སེར་པོ་མི་མགོ་བརྒྱད་ཡོད་པ་ཆུང་མ་རལ་གཅིག་མ་
དང་སྙོམས་པར་འཇུག་པ་རི་རབ་ཀྱི་དབུས་ན་གནས་པ། ། དབང་གི་སྐུ་
དམར་པོ་ཆུང་མ་དམར་མོ་དང་སྙོམས་པར་འཇུག་པ་གཞན་འཕྲུལ་དབང་
བྱེད་ན་གནས་པ། མངོན་སྤྱོད་ཀྱི་སྐུ་དྲག་པོ་འཇིགས་བྱེད་ནག་པོ་ཆུང་མ་
དུས་མཚན་མ་དང་སྙོམས་པར་འཇུག་པ་འཛམ་བུའི་གླིང་གི་དབུས་མ་ག་དྷ་
ན་གནས་པའོ། །དེའི་ཚེ་ནམ་མཁའ་ནས་ལྷ་བཞི་དང་དྲི་ཟ་བཞི་བྱུང་ནས་
འཛམ་བུའི་གླིང་གི་ཡུལ་ཆེན་པོ་བརྒྱད་བཟུང་སྟེ། པུལླི་ར་མ་ལ་ཡ་དང༌། ཛ་
ལནྡྷ་ར་དང༌། ཨུ་ཊུན་དང་། ཨཇུ་ཏ་དང་། གོ་དྷ་བ་རི་དང་། རཱ་མེ་ཤཱ་རི་
དང་། དེ་བི་ཀོ་ཊི་དང༌། མཱ་ལ་ཝ་སྟེ། མཁའ་སྤྱོད་ཀྱི་ལྷ་དང་དྲི་ཟས་བཟུང་
བས་ན་མཁའ་སྤྱོད་ཀྱི་གནས་སོ། །གནོད་སྦྱིན་བཞི་དང་། སྲིན་པོ་བཞིས།
འཛམ་བུའི་གླིང་གི་ཡུལ་ཆེན་པོ་ཀ་མ་རཱུ་པ་དང་། ཨོ་ཏྲེ་དང་། ཏྲི་ཤ་ཀུ་ནེ་
424



དང་། ཀོ་ས་ལ་དང༌། ཀ་ལིངྐ་དང་། ལོ་བ་དང་། ཀནྡྷཾ་དང་། ཧི་མ་ལ་ཡ་སྟེ་
བརྒྱད་ནི་ས་སྤྱོད་ཀྱིས་བཟུང་བས་ན་ས་སྤྱོད་ཀྱི་གནས་སོ། །དེ་ནས་ས་འོག་
ནས་ཀླུ་བཞི་དང་ལྷ་མ་ཡིན་བཞི་བྱུང་ནས། བྲེ་ཏ་པུ་རི་དང་། གྲི་ཧ་དེ་བ་
དང་། སོ་རཱཋ་དང་། སུ་ཝཎ་དཱི་པ་དང་། ན་ག་ར་དང་། སིནྡྷུ་དང་། མ་རོ་
དང་། ཀུ་ལུ་ཏ་སྟེ་བརྒྱད་པོ་ས་འོག་ན་སྤྱོད་པས་བཟུང་བའི་གནས་ཡིན་
པས་ན་ས་འོག་ན་སྤྱོད་པའི་གནས་སོ། །མིའམ་ཅི་བཞི་དང་། ཕྲ་མེན་མའམ་
མ་མོ་བཞི་སྟེ་བརྒྱད་ཀྱིས་གཏུམ་དྲག་ལ་སོགས་པའི་དུར་ཁྲོད་ཆེན་པོ་བརྒྱད་
བཟུང་ངོ༌། །དེ་ཐམས་ཅད་ཀྱང་སྲིད་པ་གསུམ་ལ་དབང་དུ་བྱ་བའམ་བདག་
པོ་འདོད་པས་ལྷ་དབང་ཕྱུག་ཆེན་པོ་སྤྱན་དྲངས་ཏེ་མཆོད་པ་བྱེད་པ་ལ།
དབང་ཕྱུག་ཆེན་པོ་ཨུ་མ་དང་འཁྱུད་ཅིང་རོལ་བས་འགྲོར་མི་ཁོམ་སྟེ། དེའི་
སྤྲུལ་པ་རྡོའི་ལིངྒ་མགོ་བོ་ལྟ་བུ་ལ་སོགས་པ་ཉི་ཤུ་རྩ་བཞི་སྤྲུལ་ནས་ཡུལ་རེ་་་
རེར་རྟེན་རེ་རེ་བཞག་གོ །དེ་རྣམས་ཀྱང་རྟེན་ལ་དམིགས་ནས་མཆོད་ཅིང་
ཚོགས་འཁོར་བྱེད་དོ། །ལྷ་དེ་རྣམས་ཀྱང་འདོད་ཆགས་ཤས་ཆེ་བས་སྤྱོད་
ལམ་དུས་བཞིར་ཆུང་མ་དང་འཁྱུད། ཞེ་སྡང་ཤས་ཆེ་བས་མི་མང་པོ་བསད་
ནས་མི་ཤ་དང་མི་ཁྲག་རོལ། གཏི་མུག་ཤས་ཆེ་བས་ལས་རྒྱུ་འབྲས་དང་དེ་
ཁོ་ན་ཉིད་ཀྱི་དོན་ལ་རྨོངས། རེ་རེའང་འཁོར་གདུག་པ་ཅན་མང་པོས་ནི་
བསྐོར། འདོད་ཡོན་ལྔ་ནི་རང་དགར་སྤྱོད། འཛམ་བུའི་གླིང་ཐམས་ཅད་
དབང་དུ་བསྡུས་ནས་དྲེགས་པའི་རློམ་ཚིག་སྨྲ་ཞིང་། ལས་ལོག་པ་ལ་རང་
ཡང་ཞུགས་ནས་གཞན་ཡང་འགོད་པར་བྱེད་དོ། །དུས་ནི་དེའི་ཚེའོ། །
སྟོན་པ་ནི་རྡོ་རྗེ་འཆང་ཆེན་པོ་ཆོས་ཀྱི་དབྱིངས་ཀྱི་ཕོ་བྲང་དུ་མངོན་བྱང་་་་་་
ལྔས་མངོན་པར་རྫོགས་པར་སངས་རྒྱས་ཏེ། ཆོས་སྐུ་དབྱིངས་དང་ཡེ་ཤེས་
425



དབྱེར་མེད་ཀྱི་ངང་ལས། གསང་བ་མཆོག་གི་གནས་འོག་མིན་གྱི་ཕོ་བྲང་དུ།
འཁོར་དེ་བཞིན་གཤེགས་པ་དང་བྱང་ཆུབ་སེམས་དཔའ་ཚད་མེད་པ་་་་་
འདུས་པ་ལ་འོད་གསལ་ལྷན་ཅིག་སྐྱེས་པའི་ཆོས་བསྟན་ནོ། །དེ་ནི་ལོངས་སྐུ་
རྒྱུའི་ཧེ་རུ་ཀས་ཆོས་བསྟན་ཚུལ་ལོ། །དེ་ནས་དྲག་པོ་འཇིགས་བྱེད་འཁོར་
བཅས་གདུལ་བའི་དུས་ལ་བབ་པར་མཁྱེན་ནས། སྤྲུལ་སྐུ་འབྲས་བུའི་ཧེ་རུ་
ཀར་བཞེངས་ཏེ་རི་རབ་ཀྱི་རྩེ་མོར་བྱོན་པ་ལ། མི་བསྐྱོད་པས་གཞལ་ཡས་
ཁང་གདན་དང་བཅས་པ་ཕུལ། རིན་འབྱུང་གི་འཇམ་དབྱངས་ལ་སོགས་
པའི་བྱང་ཆུབ་སེམས་དཔའ་རྣམས་དཔའ་བོ་ཉི་ཤུ་རྩ་བཞི་དང༌། རྡོ་རྗེ་ཕོ་
ཉ་མོ་ལ་སོགས་པ་རྣམས་དཔའ་མོ་ཉི་ཤུ་རྩ་བཞིར་སྤྲུལ་ཏེ་ཕུལ། སྣང་བ་
མཐའ་ཡས་ཀྱིས་ལྷ་མོ་བཅུ་གཉིས་སྤྲུལ་ཏེ་ཕུལ། དོན་ཡོད་གྲུབ་པས་གོ་ཆའི་
ལྷ་བཅུ་གཉིས་སྤྲུལ་ཏེ་ཕུལ། རྣམ་སྣང་གིས་ཕུང་ཁམས་སྐྱེ་མཆེད་བྱིན་གྱིས་
རློབ་པའི་ལྷ་རྣམས་སྤྲུལ་ནས་ཕུལ། དེ་རྣམས་ནི་སྤྲུལ་པའི་འཁོར་རོ། །ཇི་
སྐད་དུ། བཅོམ་ལྡན་འདས་མི་བསྐྱོད་པས། གཞལ་ཡས་ཁང་གནས་དང་
བཅས་པ་བཅོམ་ལྡན་འདས་ལ་ཕུལ་ལོ་ཞེས་དང་། དཔའ་བོ་ཉི་ཤུ་རྩ་བཞི་
དང་རྣལ་འབྱོར་མ་ཉི་ཤུ་རྩ་བཞི་རྣམས་ཀྱིས་ནམ་མཁའི་ཁམས་གང་བར་་་་་
གཟིགས་པ་རིན་ཆེན་འབྱུང་ལྡན་གྱིས་ཕུལ་ལོ། །ཞེས་དང༌། ལྷ་མོ་བཅུ་
གཉིས་ནི་སྣང་བ་མཐའ་ཡས་ཀྱིས་སྤྲུལ་ནས་ཕུལ་ལོ་ཞེས་དང༌། དོན་ཡོད་
གྲུབ་པས་སྔ་མའི་ཏིང་ངེ་འཛིན་ལ་སྙོམས་པར་ཞུགས་ནས་གོ་ཆ་དྲུག་གི་
དཔའ་བོ་དང་དཔའ་མོ་བཅུ་གཉིས་ཕྱུང་ནས་ཕུལ་བ་ནི། ཞེས་དང་།
རྣམ་པར་སྣང་མཛད་ཀྱིས་སྔ་མའི་ཏིང་ངེ་འཛིན་ལ་སྙོམས་པར་ཞུགས་ནས་
བརྗོད་དུ་མེད་པའི་ཡང་བརྗོད་དུ་མེད་པའི་སངས་རྒྱས་ཀྱི་ཞིང་གྲངས་མེད་
-
426



པའི་རྡུལ་དང་མཉམ་པའི་བྱང་ཆུབ་སེམས་དཔའ་སེམས་དཔའ་ཆེན་པོ་་་་་
རྣམས་སྤྲུལ་ནས་ལོངས་སྤྱོད་རྫོགས་པའི་སྐུ་ལ་ཕུལ་བ་ནི། ཞེས་དང་།
གཞན་ཡང་རིགས་བཞིས་མཆོད་པའི་ལྷ་མོ་སྤྲུལ་ནས་དཀྱིལ་འཁོར་གྱི་ལྷ་་་་
རྣམས་ལ་མཆོད་པ་བྱས་ཏེ། ཇི་སྐད་དུ་རྣམ་སྣང་དང་རིན་ཆེན་འབྱུང་ལྡན་
དང་། སྣང་བ་མཐའ་ཡས་དང་། དོན་ཡོད་གྲུབ་པས་སྤྲུལ་པའི་ལྷ་མོས་
མཆོད་པ་བྱས་སོ། །ཞེས་སོ། །སྤྲུལ་པའི་འཁོར་ལོ་དེ་རྣམས་ལ་ཡང་། །སྤྲུལ་
པ་དང་ཉིང་སྤྲུལ་གྱི་ཚོགས་བསམ་གྱིས་མི་ཁྱབ་པ་དང་བཅས་པ་སྟེ། དེ་
རྣམས་ནི་ཉན་པའི་འཁོར་རོ། །དེ་ནས་ལོངས་སྐུ་དགོངས་པ་སྣ་ཚོགས་པའི་
དམ་ཚིག་ཆེན་པོས་རྣམ་པར་རོལ་པའི་རྡོ་རྗེ་ཞེས་བྱ་བའི་ཏིང་ངེ་འཛིན་ལ་
ཞུགས་ནས་གདུལ་བྱ་ལ་གཟིགས་ཏེ། བ་སྤུའི་བུ་ག་ནས་དཀྱིལ་འཁོར་གྱི་
འཁོར་ལོ་སྣ་ཚོགས་པ་སྤྲོས་ཏེ། གླིང་བཞི་པ་བྱེ་བ་ཕྲག་བརྒྱར་གདུལ་བྱའི་
དོན་དུ་སྤྲོས་སོ། ་ །འཛམ་བུའི་གླིང་འདིར་བཅོམ་ལྡན་འདས་བདེ་མཆོག་
ཞལ་བཞི་ཕྱག་བཅུ་གཉིས་པར་སྤྲུལ་ནས། དྲག་པོ་འཇིགས་བྱེད་དང་དུས་
མཚན་མོ་ཞབས་འོག་ཏུ་མནན་ཏེ་བཏུལ་བས། འཇིགས་བྱེད་ས་འོག་ཏུ་
མངོན་པར་རྫོགས་པར་སངས་རྒྱས་སོ། །བྱང་ཆུབ་སེམས་དཔའ་ཀུན་ཏུ་
བཟང་པོ་ལ་ སོགས་ པ་ཉི་ ཤུ་རྩ་བཞི་ཁྲོ་བོར་སྤྲུལ་ནས་རྡོ་རྗེ་ཕོ་ཉ་མོ་ལ་
སོགས་པའི་ལྷ་མོ་རྣམས་ཁྲོ་མོར་སྤྲུལ་བ་དང་སྙོམས་པར་འཇུག་པས། ཡུལ་
ཉི་ཤུ་རྩ་བཞི་ན་གནས་པའི་ཐོད་པའི་དུམ་བུ་ལ་སོགས་པའི་ལྷ་བཞི་དང༌།
དྲི་ཟ་བཞི་ནི་ཐུགས་འཁོར་གྱི། གནོད་སྦྱིན་བཞི་དང་སྲིན་པོ་བཞི་ནི་གསུང་
འཁོར་གྱི། ཀླུ་བཞི་དང་ལྷ་མ་ཡིན་བཞི་ནི་སྐུ་འཁོར་གྱི་ལྷ་ཡབ་ཡུམ་གྱིས་
བཏུལ་ལ། གྲོང་མཐའ་དང་ཉེ་བའི་གྲོང་མཐའ་འམ། འཐུང་གཅོད་དང་ཉེ་
427



བའི་འཐུང་གཅོད་ན་གནས་པའི་མིའམ་ཅི་བཞི་དང༌། སྣ་ཚོགས་མ་སྟེ། ཕྲ་
མེན་མ་བཞིའམ། ཡང་ན་མིའམ་ཅི་མོ་བརྒྱད་ནི་ཁྲོ་བོ་འཇིག་རྟེན་གསུམ་
རྒྱལ་དང་། ལྷ་མོ་གོ་རི་ལ་སོགས་པ་ཡབ་ཡུམ་བརྒྱད་ལ། སྒོ་མ་བཞི་ཡབ་
རྣམས་གདོང་བརྙན་གྱི་ཚུལ་དུ་སྦས། མཚམས་མ་བཞིས་ཡབ་རྣམས་ཕྱེད་
གཟུགས་ཀྱི་ཚུལ་དུ་སྦས་ནས་མ་མོའི་སྐུ་རུ་བསྟན་པས་མིའམ་ཅི་མོ་བརྒྱད་་་་
བ ཏུལ་ལོ། །མཱ་མ་ཀཱི་ལ་སོགས་པའི་ཡུམ་བཞི་ནི་སྙིང་པོའི་རྣལ་འབྱོར་མ་
བཞིར་སྤྲུལ་ལོ། །འདི་ལ་དངོས་སུ་མ་གསུངས་ཀྱང་དོན་གྱིས་དབང་ཕྱུག་གི་
ཆུང་མ་བཞི་བཏུལ་བ་ཡིན་ལ། དེ་དག་གི་གདུལ་ཚུལ་ཡང་། དབང་བྱེད་པ་
དང་། ལོངས་སྤྱོད་པ་དང༌། ཐིམ་པའི་ཚུལ་གྱིས་བཏུལ་ཏེ། དེ་ལ་ལུས་ལ་
དབང་བྱེད་པ་ནི། མིང་འདྲ་བ་དང་ཆ་ལུགས་འདྲ་བར་བསྒྱུར་ནས་དབང་
ཕྱུག་ལ་སོགས་པའི་ལྷ་རྣམས་བསྒྱེལ་ནས་ཞབས་ཀྱི་འོག་ཏུ་གནོན། ཆུང་མ་
འཕྲོག་ནས་ལོངས་སྤྱོད་དེ། མཉམ་སྦྱོར་ལས། སྡིག་མེད་སྟོབས་ཀྱིས་ངོ་
མཐོན་དུ། །དབང་ཕྱུག་དམ་པ་རབ་མནན་ནས། །ལྷ་མོ་བྷི་མོ་འཕྲོག་ནས་
ནི། །དེ་ཚེ་ལོངས་སྤྱོད་རང་གིར་སྤྱོད། །ཅེས་པ་ལྟར་རོ། །ངག་ལ་དབང་བྱེད་
ནི། འཇིག་རྟེན་པའི་ཐོད་པའི་དུམ་བུ་ལ་སོགས་པའི་སྲོག་སྔགས་ཀ་ར་ཀ་
ར་ལ་སོགས་པ་རྣམས་འདས་པའི་སྐུ་གསུང་ཐུགས་ཀྱི་སྙིང་པོ་ཨོཾ་དང་ཧུཾ་ཧཱུྃ་
ཕཊ་ཀྱི་བར་བཅུག་ནས་སྔགས་སུ་བྱིན་གྱིས་བརླབས། སེམས་ལ་དབང་བྱེད་
པ་རྣམ་པར་མི་རྟོག་པའི་ངང་དུ་བརྒྱལ་བར་བྱས་པའོ། །ལོངས་སྤྱོད་པ་ནི་
བཙུན་མོ་རྣམས་ལ་དགའ་བ་བཞིའི་སྒོ་ནས་ལོངས་སྤྱོད། རུས་པའི་རྒྱན་
འཕྲོག་སྟེ་སྐུ་ལ་མནབས། ལོངས་སྤྱོད་འཕྲོག་སྟེ་ཚོགས་ཀྱི་འཁོར་ལོར་བྱས།
ལག་ཆ་འཕྲོག་སྟེ་ཕྱག་མཚན་དུ་བསྣམས། རོའི་གདན་ལ་སོགས་པ་འཕྲོག་
428



སྟེ་གདན་དུ་བྱས། གདུག་པའི་ཡུལ་འཕྲོག་སྟེ་ཕོ་བྲང་དུ་བྱས་པའོ། །ཐིམ་པ་
ནི། སྲོག་ཐིམ་པ་ནི་སྒྲིབ་པ་རྣམ་པར་དག་པ་སྤངས་པ་ཕུན་སུམ་ཚོགས་པ་
ཡིན་ལ། སེམས་ཐིམ་པས་ནི། སེམས་འོད་གསལ་དུ་འདྲེས་ནས་ཟུང་འཇུག་
ཏུ་བཞེངས་པ་རྟོགས་པ་ཕུན་སུམ་ཚོགས་པའོ། །ཇི་སྐད་དུ། དེ་ནས་ལོངས་
སྤྱོད་རྫོགས་པའི་སྐུས་གདུལ་བྱ་སྣ་ཚོགས་ལ་གཟིགས་པས་འདུལ་བྱེད་ཀྱི་་་་
འཁོར་ལོ་དགོངས་པ་སྣ་ཚོགས་པའི་ཁ་དོག་དང་དབྱིབས་ཐ་དད་པའི་ཀུན་
རྫོབ་ཀྱི་དམ་ཚིག་ཆེན་པོ་རྣམ་པར་རོལ་ཅིང་སྤྲུལ་པའི་རྡོ་རྗེ་ཞེས་བྱ་བའི་་་་་
ཡུལ་དེ་ལ་དམིགས་པའི་ཏེང་ངེ་འཛིན་ལ་སྙོམས་པར་ཞུགས་སོ། སྣོད་ཀྱི་
འཇིག་རྟེན་མ་ལུས་ཤིང་བཅུད་ཀྱི་སེམས་ཅན་ལུས་པ་མེད་པའི་སེམས་ཅན་
བྱང་ཆུབ་ཀྱི་སྙིང་པོ་ཅན་གྱི་ཆོས་ཀྱི་དབྱིངས་ཀྱི་སྣང་བ་ཀུན་ཏུ་གང་བར་་་་་
གཟིགས་ནས། གདུལ་བྱ་དེའི་དོན་དུ་ལོངས་སྤྱོད་རྫོགས་པའི་སྐུའི་རང་གི་
བ་སྤུའི་བུ་ག་ནས། གླིང་བཞི་པ་བྱེ་བ་ཕྲག་བརྒྱར་དཀྱིལ་འཁོར་གྱི་འཁོར་ལོ་
སྣ་ཚོགས་པ་སྤྲོས་ཏེ། གདུལ་བྱ་སྣ་ཚོགས་པ་འདུལ་བའི་ཐབས་ཀྱི་དཀྱིལ་
འཁོར་ལ་སྣ་ཚོགས་པའི་ཐབས་ཀྱིས་ནམ་མཁའི་ཁམས་ཡོངས་སུ་གང་བར་
གདུལ་བྱ་སྣོད་དང་ལྡན་པ་རྣམས་ལ་ལྷའི་མིག་དང་རྣ་བ་ལ་སྣང་བར་གྱུར་
ཏོ། འཛམ་བུའི་གླིང་ཡོན་ཏན་རྒྱལ་མཚན་འདིར་བཅོམ་ལྡན་འདས་བདེ་
མཆོག་རིགས་ལྔ་ཐམས་ཅད་ཀྱི་བདག་པོ་ཞལ་བཞི་ཕྱག་བཅུ་གཉིས་པས་སྣ་
ཚོགས་པའི་སྐུ་འཛིན་པ་དྲག་པོ་འཇིགས་བྱེད་ཀྱི་གདུལ་བྱའི་སེམས་ཅན་ལྷ་
བཞི་དང་། དྲི་ཟ་བཞི་དང༌། གནོད་སྦྱིན་བཞི་དང༌། སྲིན་པོ་བཞི་དང་། ཀླུ་
བཞི་དང་། ལྷ་མ་ཡིན་བཞི་དང་། མི་འམ་ཅི་བཞི་དང་། དུར་ཁྲོད་བརྒྱད་ཀྱི་
སེམས་ཅན་ལ་ཕན་པར་དགོངས་ནས། རྒྱུ་ཐུགས་རྗེ་ཆེན་པོ་ལས་བྱུང་བའི་
429



-
འབྲས་བུའི་ཁྲོ་བོའི་ཉམས་དགུ་དང་ལྡན་པའི་ཡབ་ཡུམ་གཉིས་སུ་མེད་པའི་
སྦྱོར་བས་ཡེ་ཤེས་དང་། ཐུགས་དང་། གསུམ་དང་། སྐུ་དང་། དམ་ཚིག་
གི་འཁོར་ལོ་ངོ་མཚར་བ་སྣ་ཚོགས་ཤིང་འཛམ་བུའི་གླིང་མཐའ་ཡས་པའི་་་་་
གནས་སུམ་ཅུ་རྩ་གཉིས་སུ་དབང་དུ་བྱས་པ་དང་། ལོངས་སྤྱོད་པ་དང་། །
ཐིམ་པའི་ཆོ་འཕྲུལ་ཆེན་པོ་རྡུལ་ཕྲ་རབ་དང་མཉམ་པའི་ས་འོག་དང་། ས་
བླ་དང་། ས་སྟེང་གི་བདག་པོའི་འཁོར་ལོ་བདེ་མཆོག་གི་དཀྱིལ་འཁོར་དུ་
ཡང་དག་པར་བསྟན་ནས། སྤྲུལ་པའི་སྐུ་གཟུགས་ཀྱི་སྒོ་ནས་གདུལ་བྱ་
བཏུལ་ཞིང་ཆོས་བཤད་ནས། ཞེས་དང་། ཡང་དེ་ཉིད་ལས། སུམ་ཅུའི་
དབང་ ཕྱུག་ལ་དབང་བྱེད་པ་ནི་ལྷ་དབང་དུ་བྱེད་པ་ལོངས་སྤྱོད་པ་ཐིམ་
པའོ། །ཐོག་མའི་དངོས་གྲུབ་ནི་དང་བོ་ཐུགས་ཀྱི་དངོས་གྲུབ་སྟེར་བའི་རྣལ་
འབྱོར་མའོ། །གནོད་སྦྱིན་ནི་ཞིང་དང་ཉེ་བའི་ཞིང་གི་རྣལ་འབྱོར་མའོ། །
སྲིན་པོ་ནི་ཚནྡོ་ཧ་དང་ཉེ་བའི་ཚནྡོ་ཧའི་རྣལ་འབྱོར་མའོ། །ཀླུ་མོ་ནི་འདུས་
པ་དང་ཉེ་བའི་འདུས་པའི་རྣལ་འབྱོར་མའོ། །ལྷ་མ་ཡིན་ནི་དུར་ཁྲོད་དང་
ཉེ་བའི་དུར་ཁྲོད་ཀྱི་རྣལ་འབྱོར་མའོ། །དྲི་ཟ་མོ་ནི་ཉེ་བའི་གནས་བཞིའི་
རྣལ་འབྱོར་མའོ། །གཞན་ཡང་སྣ་ཚོགས་པ་ནི་གྲོང་མཐའ་དང་ཉེ་བའི་གྲོང་
མཐའ་བརྒྱད་ཀྱི་མི་འམ་ཅིའི་ལྷ་མོ་བརྒྱད་དོ། །འདོད་པའི་ལོངས་སྤྱོད་དག་
ལ་སྤྱོད་ཅེས་པ་ནི། གདོང་དྲུག་ངོ་མཐོན་སྟོབས་ཀྱིས་མནན། །གཞོན་ནུ་མ་
ཡང་འཕྲོག་ནས་སུ། །ཞེས་བཤད་པས་ལྷ་མོ་དང་དྲི་ཟ་མོ་དང་གནོད་སྦྱིན་
མོ་དང་སྲིན་མོ་དང་ཀླུ་མོ་དང་ལྷ་མ་ཡིན་མོ་དང་མི་འམ་ཅི་མོ་རྣམས་ལ་
དགའ་བ་བཞིས་ལོངས་སྤྱད་ནས། ཨཱ་ལི་ཀཱ་ལི་ཐབས་དང་ཤེས་རབ་མཉམ་
པར་བསྒོམས་པས། དོན་གྱི་བདེན་པ་དེ་ཉིད་སྒྱུ་མ་དང་འོད་གསལ་དང་
430



ཟུང་འཇུག་ཐོབ་པའི་ཐབས་གསང་བ་དང་ཤེས་རབ་ཡེ་ཤེས་དང་དབང་་་་་་
བཞི་པ་གོང་ནས་གོང་དུ་བསྐུར་ནས་རང་གི་ལྷའི་རྣལ་འབྱོར་གྱི་གང་ཟག་་་
ཐམས་ཅད་ཀྱིས་རྒྱུད་སྡེ་བཞི་ཐམས་ཅད་ལ་དེ་བཞིན་དུ་བརྟག་པར་བྱའོ་་་་
ཞེས་གསུངས་སོ། །དེ་ལྟར་འཛམ་བུའི་གླིང་དུ་དྲག་པོ་འཇིགས་བྱེད་འཁོར་
དང་བཅས་པ་བཏུལ་ནས་རི་རབ་ཀྱི་རྩེ་མོར། མི་བསྐྱོད་པས་ཕུལ་བའི་
དཀྱིལ་འཁོར་དུ་བཅོམ་ལྡན་འདས་འཁོར་བཅས་དཀྱིལ་འཁོར་གྱི་འཁོར་་་་་
ལོར་འཁོད་པ་ལ། བཤད་པའི་རྒྱུད་ལྟར་ན་ཕྱག་ན་རྡོ་རྗེས་མཆོད་པ་སྔོན་དུ་
བཏང་ནས་ཐལ་མོ་སྦྱར་ཏེ་རྒྱུད་གསུང་བར་གསོལ་བ་བཏབ་བོ། །ཉུང་ངུའི་
རྒྱུད་ཀྱི་འགྲེལ་པ་དག་ལས་རྩ་བའི་རྒྱུད་མངོན་པར་བརྗོད་པ་ཆེན་པོར་རྡོ་
རྗེ་རྣལ་འབྱོར་མས་ཞུས་པའི་ཕྱིར་ཉུང་ངུའི་རྒྱུད་ཀྱིའང་ཞུ་བ་པོ་རྡོ་རྗེ་རྣལ་
འབྱོར་མ་མིན་ནོ། །ཞེས་བཞེད་དོ། །ངེས་བརྗོད་བླ་མ་ལས། དེ་ནས་
དགོངས་པ་སྣ་ཚོགས་པའི་དམ་ཚིག་ཆེན་པོ་རྣམ་པར་རོལ་པའི་རྡོ་རྗེ་ཞེས་
བྱ་བའི་ཏིང་ངེ་འཛིན་ལ་སྙོམས་པར་ཞུགས་ཏེ། མ་ལུས་ཤིང་ལུས་པ་མེད་
པའི་སེམས་དཔས་ཆོས་ཀྱི་དབྱིངས་ཀུན་ཏུ་གང་བར་གཟིགས་ནས། རང་གི་
བ་སྤུའི་བུ་ག་ནས་འཁོར་གྱི་ཚོགས་སྤྲོས་ཏེ་སྣ་ཚོགས་པས་འདུལ་བའི་ཐབས་
ཀྱིས་ནམ་མཁའི་ཁམས་ཡོངས་སུ་གང་བར་སྣང་བར་གྱུར་ཏོ། བཅོམ་ལྡན་
འདས་རིགས་ཐམས་ཅད་ཀྱི་བདག་པོ་སྣ་ཚོགས་པའི་སྐུ་འཛིན་པ། སེམས་
ཅན་ལ་ཕན་པར་རྗེས་སུ་དགོངས་པ། ཐུགས་རྗེ་ཆེན་པོ་དང་ཁྲོ་བོའི་ཉམས་
གཉིས་སུ་མེད་པར་སྦྱོར་བས་ངོ་མཚར་སྣ་ཚོགས་ཤིང་མཐའ་ཡས་པའི་ཆོ་་་་
འཕྲུལ་ཆེན་པོ། རྡུལ་ཕྲ་རབ་དང་མཉམ་པའི་ཁམས་གསུམ་གྱི་བདག་པོ་
ཉིད་དུ་ཡང་དག་པར་བསྟན་ནས། ཆུ་དང་མེ་དང་རླུང་དང་དབང་ཆེན་
431



གྱི་སྟེང་དུ་སྣ་ཚོགས་པའི་རིའི་རྒྱལ་པོ་རི་རབ་རིན་པོ་ཆེ་སྣ་ཚོགས་པའི་གཟི་
བརྗིད་ཀྱིས་མཛེས་པ། དེའི་སྟེང་དུ་རྡོ་རྗེ་སེམས་དཔའ་ཆོས་ཀྱི་དབྱིངས་
ལས་སྤྲོས་པའི་རྡོ་རྗེ་ཁྲོ་བོ་ཆེན་པོ་ལས་ཕྱུང་བའི་གཞལ་ཡས་ཁང་དཀྱིལ་་་་་་
འཁོར་ཆེན་པོའི་རྒྱལ་པོར་སྤྲུལ་བ་ལ། ཀུན་ཏུ་བཟང་པོ་ཆེན་པོ་ལས་བྱུང་
བའི་རྡོ་རྗེ་ཆེན་པོའི་འཁོར་རྣམས་འདུས་ཤིང་འཁོད་པར་གྱུར་ཏེ། རྣམ་པ་
སྣ་ཚོགས་པས་མཛེས་པའི་རྡོ་རྗེ་རིན་པོ་ཆེའི་རྒྱན་གྱིས་སྤུད་པ། ཟླ་བ་དང་
ཉི་མའི་མདོག་ལྟར་སྡུག་པ། དྲིལ་བུ་དང་རྔ་ཡབ་དང་རྒྱལ་མཚན་དང་
གཡེར་ཁའི་དྲ་བས་མིག་མང་རིས་སུ་བྲིས་པ། རྡོ་རྗེ་ཐེག་པའི་མདོ་སྡེའི་ཆོས་
ཀྱི་འཁོར་ལོ་ལ་འཇུག་པའི་སྒྲ་སྒྲོག་པ་དང་། སྣ་ཚོགས་པའི་ལྷ་དང་ཀླུ་དང་
གནོད་སྦྱིན་དང་སྲིན་པོ་དང་འབྱུང་པོ་དང་ཡི་དྭགས་དང་ཤ་ཟ་དང་སྨྱོ་་་་་
བྱེད་དང་བརྗེད་བྱེད་དང་གདོན་དང་མ་རུངས་པ་དང་ཤིན་ཏུ་གཏུམ་པ་་་་
དང་རོ་ལངས་དང་རོ་དང་རོ་སྲེག་པ་དང་ཁྱི་དང་ལྕེ་སྤྱང་དང་ལྕེ་སྤྱང་མོའི་
སྒྲ་སྒྲོག་པ་དང་། དཔའ་བོ་དང་མཁའ་འགྲོ་མ་དང་། མཁའ་འགྲོ་མའི་སྒྲ་ཕོ་
དང་ཨ་ལ་ལའི་སྒྲ་སྒྲོག་པ་དང་། མགོ་མེད་རྣམས་གར་བྱེད་པས་ཉེ་བར་
བརྒྱན་པ། ཕྱག་ན་རྡོ་རྗེའི་བསྙེན་བཀུར་བས་སེམས་ཅན་ཐམས་ཅད་དགེ་
བ་ལ་གཟུང་པའི་སྙིང་རྗེའི་ཉམས་ཀྱིས་རོལ་བས་རྣམ་པར་རོལ་པ་པདྨའི་་་་
གར་གྱིས་གར་བྱེད་ཅིང་ཐལ་མོ་སྦྱོར་བ། གཡས་བརྐྱང་བས་གནས་པའི་
ལག་པའི་ཐལ་མོ་སྦྱར་ཏེ། བཅོམ་ལྡན་འདས་ཐོད་པ་བསྣམས་པ་མཆོག་ཏུ་
ཟབ་པའི་ཚུལ་གྱིས་ཁྲོ་བོའི་རྒྱལ་པོ་རྣམ་པར་སྒེག་པའི་སྐུ་ཆེན་པོ་འཛིན་པ།
རང་གི་འཁོར་གྱི་དཀྱིལ་འཁོར་དུ་ཟབ་པའི་གསུང་གིས་ངེས་པར་བརྗོད་པ་
འབྱུང་བའི་བླ་མ། ཞེས་བྱ་བ་དང་། མཁའ་འགྲོ་དང་མཁའ་འགྲོ་མ་དྲ་བའི་
432



སྡོམ་པའི་རྒྱལ་པོ་སེམས་ཅན་རྣམས་ཀྱི་སྣ་ཚོགས་པའི་བསམ་པ་དང་མཐུན་
པ། ཕན་ཞིང་བདེ་བ་སྣ་ཚོགས་པའི་ཆོས་བསྟན་པར་མཛད་དུ་གསོལ། ཞེས་
གསུངས་པ་ལྟར། གསོལ་བ་བཏབ་པས་ལེགས་སོ་སྦྱིན་པ་སྔོན་དུ་འགྲོ་བའི་
རྒྱུད་ཀྱི་དོན་རྒྱས་པར་གསུངས་སོ། །བཤད་རྒྱུད་མངོན་བརྗོད་རྩ་འགྲེལ་
དང་མཐུན་ནོ། །ཉུང་ངུའི་རྒྱུད་ཀྱི་འགྲེལ་པ་ལྟར་ན། རྡོ་རྗེ་ཕག་མོས་ཞུས་
ནས། རྡོ་རྗེ་འཆང་གིས་གསུངས་པར་བཞེད་པ་དང་། ཁ་ཅིག་བཅོམ་ལྡན་
འདས་ཀྱིས་ཞུས་ནས་ཕག་མོས་བསྟན་པར་འདོད་པའང་ཡོད་དེ། ཕྱག་རྡོར་
སྟོད་འགྲེལ་ལས། སྙིགས་མ་ལྔ་ཡི་དུས་འདིར་ནི། །བསོད་ནམས་ཡེ་ཤེས་
འབྲས་ཐོབ་ཕྱིར། །ཕག་མོས་གསོལ་བཏབ་རྡོ་རྗེ་ཅན། །ཉུང་ངུའི་རྒྱུད་ནི་
རབ་གསལ་མཛད། །ཅེས་དང་། བྷ་བ་བྷ་དྲའི་འགྲེལ་པར་གསོལ་བ་
འདེབས་པ་པོ་ལྷ་མོ་ཡིན་པར་ཇི་ལྟར་ངེས་ཤེ་ན། གང་གི་ཕྱིར། བླ་མའི་
བརྒྱུད་པ་ལས། རྩ་བའི་རྒྱུད་དེ་ཉིད་ཀྱིས་གསོལ་བ་འདེབས་པ་ཡིན་ནོ། །
འདིར་ཡང་དེ་ཉིད་གསོལ་བ་འདེབས་པ་པོར་གོ་བར་བྱའོ། །ཁ་ཅིག་ནི་
བཅོམ་ལྡན་འདས་ཞུ་བ་པོ་ཡིན་པས། བཅོམ་ལྡན་འདས་མ་ནི་སྟོན་པ་པོ་
ཡིན་ཟེར་ཏེ། དེ་བཞིན་གཤེགས་པའི་དགོངས་པ་བསམ་གྱིས་མི་ཁྱབ་པའི་
ཕྱིར་རོ། །ཞེས་སོ། །ཇི་སྐད་དུ། ཆོས་ཀྱི་དབྱིངས་ཀྱི་ཕོ་བྲང་ཡེ་ཤེས་དག་པའི་
ངང་དུ་ཆོས་སྐུ་དབྱིངས་དང་ཡེ་ཤེས་དབྱེར་མེད་ལས་འོག་མིན་བདེ་བ་ཆེན་
པོའི་ཞིང་ཁམས་དེར། ལོངས་སྤྱོད་རྫོགས་པའི་སྐུ་དཔལ་རྡོ་རྗེ་འཆང་ཆེན་
པོས་དག་པའི་ས་ལ་གནས་པའི་བྱང་ཆུབ་སེམས་དཔའ་ཆེན་པོ་དང་སེམས་
མའི་ལྷ་མོ་རྣམས་དང་དེ་ བཞིན་གཤེགས་པ་དཔག་ཏུ་མེད་པ་ཉིད་དང་
དབྱེར་མེད་པའི་ཚུལ་གྱིས་འགྱུར་བ་མེད་པར་གནས་སོ། །དེ་ལས་འགྲོ་
433



བ་འདུལ་བའི་དོན་དུ་གདུལ་བྱ་འདོད་ཆགས་ཅན་མ་ཧཱ་དེ་བ་ལ་སོགས་པ་
གཙོ་བོར་བསྟན་པ་རི་རབ་ཀྱི་ཁང་བུ་བརྩེགས་པར་བྱོན་ཏེ་གདུག་པ་ཅན་་་་
ཐམས་ཅད་བཏུལ་བ་ལས། ཞེས་སོགས་སློབ་དཔོན་ཨིནྡྲ་བྷཱུ་ཏིས་བདེ་མཆོག་
ཉུང་ངུའི་འགྲེལ་པར་གསུངས་སོ། །དེ་ལྟར་ན་གནས་ཕུན་སུམ་ཚོགས་པ་
སངས་རྒྱས་པའི་གནས་འོག་མིན། གདུལ་བྱ་བཏུལ་བའི་གནས་འཛམ་བུའི་
གླིང་། དཀྱིལ་འཁོར་སྤྲུལ་ཅིང་རྒྱུད་བཤད་པའི་གནས་རི་རབ་ཀྱི་རྩེ། སྟོན་
པ་སྐུ་གསུམ་གྱི་བདག་ཉིད་བདེ་མཆོག་གིས། འཁོར་གདུལ་བྱའི་འཁོར་དྲག་
པོ་འཇིགས་བྱེད་འཁོར་བཅས། དཀྱིལ་འཁོར་ལ་བཀོད་པའི་འཁོར་འཁོར་
ལོ་ལྔའི་ལྷ་ཚོགས། ཉན་པའི་འཁོར་སངས་རྒྱས་བྱང་སེམས་རི་རབ་ཀྱི་རྡུལ་
དང་མཉམ་པ་དང་། སྐལ་བ་དང་ལྡན་པའི་ལྷ་མི་སོགས། ཞུ་བ་པོའི་འཁོར་
ཕག་མོའམ་ཕྱག་རྡོར། སྡུད་པ་པོའི་འཁོར་ཡང་དེ་གཉིས་ཡིན་ལ། ཆོས་
བདེ་མཆོག་རྩ་བཤད་རྣམས་གསུངས་ནས། འཛམ་བུའི་གླིང་བའི་མི་རྣམས་
ཀྱི་དོན་གྱི་ཕྱིར་སྟོན་པས་དགའ་ལྡན་དུ་དམ་པ་ཏོག་དཀར་དུ་འཁྲུངས་པར་
མཛད་པ་ལ་སོགས་མཛད་པ་བཅུ་གཉིས་ཀྱིས་སྤྲུལ་སྐུར་སངས་རྒྱ་བའི་ཚུལ་
བསྟན་ཏེ། ཐེག་པ་གསུམ་གྱི་ཆོས་ཀྱི་འཁོར་ལོ་བསྐོར་ནས། སྐལ་བ་དང་
ལྡན་པའི་གདུལ་བྱ་རྣམས་ཀྱི་དོན་དུ་དཔལ་འབྲས་སྤུངས་ཀྱི་རི་ལ། བཅོམ་
ལྡན་ འདས་ བདེ་མཆོག་འཁོར་ལོའི་ཏིང་ངེ་འཛིན་ལ་སྙོམས་པར་ཞུགས་
ནས། དཀྱིལ་འཁོར་གྱི་འཁོར་ལོ་སྤྲུལ་ཏེ། དཔའ་བོ་དང་རྣལ་འབྱོར་མ་
བྱེ་བ་ཕྲག་བརྒྱད་ཅུ་ལ་བདེ་མཆོག་འཁོར་ལོའི་རྒྱུད་རྣམས་གསུངས་ཤིང་།
དྲག་པོ་འཇིགས་བྱེད་འཁོར་བཅས་འདུལ་བའི་ཚུལ་བསྟན་ཏེ། ཇི་སྐད་དུ།
བཅོམ་ལྡན་རྡོ་རྗེ་འཆང་ཆེན་ཧེ་རུ་ཀས། །གསང་བའི་བདེ་བ་ཆེན་པོ་མཆོག་
434



，
་
་་
གི་གནས། །དབང་ཕྱུག་ཆེན་པོ་ཆེ་བའི་ཞིང་ཁམས་ནི། །རྡོ་རྗེ་བཙུན་མོའི་
ཆོས་དབྱིངས་འབྱུང་གནས་ཉིད། །ཡོན་ཏན་རྫོགས་པ་རྣམ་དག་གནས་
མཆོག་ཏུ། །དེ་བཞིན་གཤེགས་པ་དཔག་མེད་འདུས་པའི་ཚོགས། །ཕྱིར་མི་
ལྡོག་པའི་སེམས་དཔའ་ཆེན་པོ་ནི། །རྡོ་རྗེ་སྙིང་པོ་རྡོ་རྗེ་ཆོས་སྣང་འོད། །
གསང་བའི་མཛོད་འཛིན་སྡུད་པ་པོར་བཅས་ལ། །ཡེ་ཤེས་འོད་གསལ་ལྷན་
ཅིག་སྐྱེས་པ་ཉིད། །བདེ་མཆོག་གསང་བའི་ཏིང་འཛིན་ཉེར་དགོངས་
མཛད། །དེ་ལས་ས་གསུམ་འཇིག་རྟེན་དོན་གྱི་ཕྱིར། །སྟོན་པ་བཅོམ་ལྡན་སྐུ་
བཞི་དབྱེར་མེད་ལས། །རི་རབ་རི་ཡི་རྩེ་མོ་ག་ལ་བའི། །ཁང་བརྩེགས་དེར་
ནི་དཀྱིལ་འཁོར་འཁོར་ལོ་ནི། །མངོན་པར་འབྱུང་བའི་ཕོ་བྲང་རིན་ཆེན་
སྤྲས། །བཀོད་པ་ཚད་མེད་ལྷ་ཚོགས་འདུས་པ་ནི། །བདེ་གཤེགས་རྣམས་
དང་བྱང་ཆུབ་སེམས་དཔའ་ནི། །རིག་མ་ལྷ་མོའི་ཚོགས་ཀྱིས་མཆོད་པར་
གྱུར། །བཅོམ་ལྡན་གར་ཉམས་ལྡན་པས་བཞུགས་པར་མཛད། །ཁྲོ་རྒྱལ་ཉི་
ཤུ་རྩ་བཞི་འཁོར་ལོར་བཀོད། །དཔའ་བོ་རྣལ་འབྱོར་མ་ཚོགས་མཁའ་
འགྲོས་བསྐོར། །རྗེ་བཙུན་ཕྱག་ན་རྡོ་རྗེ་རིན་ཆེན་གྱིས། །ལྷ་ནི་དབང་ཕྱུག་
ཆེན་པོ་ཨུ་མར་བཅས། །ཞབས་གཡས་བསྐུམ་པས་ཨུ་མ་དེ་བ་བརྫིས། །
གཡོན་ཞབས་བརྐྱང་བས་དབང་ཕྱུག་མནན་པར་གྱུར། །བཏུལ་ནས་གདན་
དུ་མཛད་པས་གནས་པར་གྱུར། །དེ་ཉིད་འཕྲིན་ལས་དབང་བསྒྱུར་གཞན་
ཡང་ནི། །ཚངས་པ་དབང་པོ་འཇུག་སེལ་ལ་སོགས་བཏུལ། །གསང་ཆེན་
འབྱུང་བའི་དུས་ཏེ་གླིང་གཞི་བསྟན། །དཀྱིལ་འཁོར་རྒྱལ་པོ་མཆོག་ཏུ་
བསྟན་པའོ། །འཛམ་གླིང་གནས་སུ་འགྲོ་རྣམས་དོན་གྱི་ཕྱིར། །མངོན་པར་
བྱང་ཆུབ་ཚུལ་བསྟན་བདུད་བཏུལ་ནས། །བདེ་བར་གཤེགས་པའི་འཕྲིན་
435



ལས་སྟོབས་གཟིགས་པས། །དྷ་ན་ཀ་ཊ་པ་ར་པ་ཏི་ཞེས་གླིང་། །ཆགས་པ་
ཟད་བྱེད་ཆོས་ཀྱི་འབྱུང་གནས་ཉིད། །དཀྱིལ་འཁོར་འཁོར་ལོར་དཔའ་བོ་
རྣལ་འབྱོར་མ། །བྱེ་བ་ཕྲག་ནི་བརྒྱད་ཅུ་ལ་སོགས་པ། །དཔག་མེད་འདུལ་ལ་
གསང་ཆེན་ལེགས་གསུངས་སོ། །ཉི་ཤུ་རྩ་བཞི་གནས་བརྒྱད་བཅས་པར་
ནི། །དྲག་པོ་འཇིགས་བྱེད་འཁོར་དང་བཅས་པར་ཡང་། །འཇུག་ཅིང་
དབང་བྱས་ལོངས་སྤྱོད་ཐིམ་པར་མཛད། །འཇུག་གནས་གསང་བ་འབྱུང་
ལྡོག་གྱུར་པ་ཡིས། །འཇིགས་བྱེད་མི་བཟད་རྔམ་པ་ནུས་པ་མགོན། །སྒྲ་སྒྲོག་
གློག་འགྱུ་མེ་འབར་ང་རོ་ཅན། །ལྗོན་ཤིང་ལ་གནས་མགོ་བརྙན་ཅན་དང་
ནི། །མིའམ་ཡིད་འཕྲོག་ལ་སོགས་མཐའ་བརྒྱད་དང༌། །དུར་ཁྲོད་གནས་སུ་
འདུལ་བར་མཛད་པས་ནི། །གདུལ་བྱའི་མིང་ནི་འདུལ་བྱེད་ལ་གྲགས་
གྱུར། །ལས་རྒྱལ་མཆོག་གི་འཕྲིན་ལས་བསྟན་པའོ། །ཞེས་བདེ་མཆོག་ཉུང་
ངུའི་རྒྱུད་ཀྱི་འགྲེལ་པ་སློབ་དཔོན་ཨིནྡྲ་བྷུ་ཏིས་མཛད་པར་རྣལ་འབྱོར་མ་་་་
སྙིང་པོའི་རྒྱུད་ལས་གསུངས་སོ། །ཞེས་ལུང་དུ་དྲངས་སོ། །ཡང་འགྲེལ་པ་དེ་
ཉིད་ལས། ངེས་བརྗོད་བླ་མའི་འགྲེལ་པ་དང་ཅུང་མི་མཐུན་པ་ཙམ་དུ་
གསུངས་ཏེ། དེར་ནི། བཅོམ་ལྡན་རྡོ་རྗེ་འཆང་ཆེན་ཉིད་ཀྱིས་སྤྲུལ་པའི་སྐུ། །
སྐུ་བཞི་དབྱེར་མེད་དཔལ་ལྡན་ཧེ་རུ་ཀར་བཞེངས་ཏེ། །རྣམ་སྣང་མཛད་ཀྱི་
ཕོ་བྲང་དཀྱིལ་འཁོར་ཡོངས་རྫོགས་འཁོར་ལོ་ཉིད། །འོད་དཔག་མེད་པས་
བདུད་རྩི་བུམ་པ་ཤིང་ལོའི་སྟེང་དུ་ཀ་པཱ་ལ་རབ་གང༌། །དོན་ཡོད་སྐྱེ་མཆེད་
ལྷ་ཡིས་བྱིན་བརླབས་རིག་པའི་ལྷ་མོས་མཆོད། །དཀོན་མཆོག་དཔལ་གྱིས་
གསང་སྔགས་ཡང་དག་ཡེ་ཤེས་ཉིད་ཀྱིས་ཏེ། །མི་བསྐྱོད་རྡོ་རྗེས་དབང་
བསྐུར་རིགས་བདག་རྒྱས་གདབ་བླ་ན་མེད། །རྡོ་རྗེ་སེམས་དཔའ་རྗེས་ཆགས་
436



ཀུན་ཏུ་རོལ་པ་བདེ་བ་མཆོག །དགར་ཉམས་དགུ་ལྡན་མི་བཟད་བདེ་
མཆོག་ཁྲོ་བོའི་སྐུར་བསྟན་པ། །དེ་ཉིད་སྐུ་ལས་ཁྲོ་ཚོགས་རྣམ་པར་འཕྲུལ་བ་
ཡིས། །ས་གསུམ་ཀུན་ཏུ་ཁྱབ་བྱེད་བདེ་བའི་དབང་ཕྱུག་གོ །ཞེས་དང༌། དེ་
ཉིད་དཀྱིལ་འཁོར་རྒྱལ་མཆོག་བདེ་ཆེན་སྒོ་མཚམས་བཅས་པའོ། །བསྐལ་པ་
དང་པོ་རྫོགས་ལྡན་དུས་སུ་བསྙེན་པའི་ཡེ་ཤེས་སྔོན་བྱུང་བ། །གསུམ་ལྡན་
གཉིས་ལྡན་རྩོད་པའི་དུས་མཐར་འཛམ་གླིང་པདྨའི་དབུས། །ལས་རྒྱལ་
མཆོག་གིས་མ་ག་དྷར་ནི་འཇིགས་བྱེད་དུས་མཚན་གནས་པ་ཡིས། །འཐུང་
གཅོད་ཉེ་བའི་འཐུང་གཅོད་དུར་ཁྲོད་བཅས་པར་འཇིགས་བྱེད་བརྒྱད། །
ནམ་མཁའ་ལས་ནི་ལྷ་བཞི་ལྷ་མོར་བཅས་པས་གནས་ཞེས་བཏགས། །དྲི་ཟ་
བཞིས་ནི་ཡུམ་ལྡན་མི་འགྱུར་ནམ་མཁར་གནས་ཞེས་བརྗོད། །ས་སྟེང་ནས་
ནི་གནོད་སྦྱིན་གཉིས་ནི་ཡུམ་དང་ཞིང་ཞེས་བསྒྲགས་པ་སྟེ། །ཉེ་ཞིང་གནོད་
སྦྱིན་ཟུང་སྟེ་ཡུམ་བཅས་གཏེར་བདག་རིམ་པར་གནས། །ཚནྡོ་ཧར་ནི་སྲིན་
པོ་སྲིན་མོ་ཟུང་ལྡན་རི་བོ་རི་སུལ་ལོངས་སྤྱོད་ཅིང་། །ཉེ་བའི་ཚནྡོ་ཧར་ནི་
སྲིན་པོའི་འཁོར་གྱུར་ཟུང་ལྡན་རྣམ་འགྱུར་སྤྱོད། །འདུས་པ་དག་ཏུ་ཀླུ་ཡི་
དབང་པོ་ཡབ་ཡུམ་ལྡན་པས་རྣམ་པར་སྤྱོད། །ཉེ་བའི་འདུས་པར་ཀླུ་ཡི་བྲན་
གཉིས་ཡབ་ཡུམ་བཅས་པར་རོལ་ཅིང་རྒྱུ། །དུར་ཁྲོད་དག་ཏུ་ལྟོ་འཕྱེ་ཟུང་
གྱུར་རྟོག་སྤྱོད་འགག་པར་རོལ། །ལྟོ་འཕྱེ་དག་གི་བྲན་གྱུར་གཉིས་པོ་ཡུམ་
བཅས་ཉེ་བའི་དུར་ཁྲོད་ས་འོག་སྤྱོད། །དེ་དག་སྲིད་པ་གསུམ་ལ་དབང་བྱས་
འཇིག་རྟེན་དབང་སྒྱུར་གནས་པ་སྟེ། །ཉི་ཤུ་རྩ་བཞིའི་གནས་དེར་ཆགས་
སྡང་སྤྱོད་པ་འཇིག་རྟེན་པའོ། །གང་དུ་དབང་བྱེད་འཇིགས་བྱེད་ཨུ་མ་
འཁོར་བཅས་རོལ་པས་གནས་པའོ། །བཅོམ་ལྡན་ཧེ་རུ་ཀ་དཔལ་རྡོ་རྗེ་རྣལ་
437



འབྱོར་ལྡན་པས་གནས། །དཀྱིལ་འཁོར་འཁོར་ལོའི་ལྷ་ཚོགས་ཡེ་ཤེས་འཕྲིན་
ལས་ལས། །གདུག་པ་འདུལ་བའི་ཆོ་འཕྲུལ་འཇིགས་པའི་གད་རྒྱངས་
དྲག་པོ་སྒྲོག །ས་ཆེན་རབ་གཡོས་འཇིག་རྟེན་ཁམས་རྣམས་རབ་འཁྲུགས་
མཛད། །དེར་ནི་འཇུག་དང་དབང་བསྒྱུར་ལོངས་སྤྱོད་རབ་ཏུ་ཐིམ་གྱུར་
པས། །གདུལ་བྱའི་མིང་གིས་དཔའ་བོ་རྣལ་འབྱོར་འདུལ་བྱེད་ཉིད་ལ་
བཏགས། །དེ་ནས་སྔོན་བྱུང་རྣམ་པར་འཕྲུལ་བའི་མཛད་པ་ཡིས། །སྐུ་
གསུམ་འདུལ་བའི་ཞིང་ཁམས་ཕྱི་ནང་དག་ཏུ་འཁོར་ལོ་ལྔ་ལྡན་པའོ། །ཞེས་
གསུངས་ཏེ། བླ་མ་རྣམས་ཀྱི་གསུང་སྒྲོས་དང་འགྲེལ་པ་སྔ་མ་མཐུན་ནོ། བྷ་
བ་བྷ་དྲ་ལ་སོགས་པ་དག གསང་བ་མཆོག་གི་དགྱེས་པ་ན། །ཐམས་ཅད་
བདག་ཉིད་རྟག་ཏུ་བཞུགས། །ཞེས་གསུངས་པས། གསང་བ་ཆོས་ཀྱི་
དབྱིངས་ཀྱི་ངོ་བོ་ཆོས་འབྱུང་གི་ནང་གི་གཞལ་ཡས་ཁང་དུ་འགྲོ་འོང་མེད་་་་
པར་རྟག་ཏུ་བཞུགས་པས་ཆོས་བསྟན་པར་མཛད་ཀྱི། འོག་མིན་ནས་རི་
རབ་ཏུ་བབས་པ་ལ་སོགས་འགྲོ་འོང་མི་བཞེད་དེ། ཇི་སྐད་དུ། གསང་བའི་
སྒྲས་ནི་དེ་བཞིན་གཤེགས་པ་ཐམས་ཅད་དེ། དེ་ལས་བྱུང་བ་ནི་ཆོས་ཀྱི་ངོ་
བོས་ཁྱབ་པར་བྱེད་པ་སྟེ། གསང་བ་ནི་ཆོས་ཀྱི་འབྱུང་གནས་སོ། །དེ་ལ་ཡང་
རི་རབ་ཀྱི་སྟེང་དུ་གཞལ་མེད་ཁང་བརྩེགས་ལ་གནས་པའོ། ཅི་འགྱུར་ཞེ་ན།
གསང་བ་ཞེས་བྱ་བ་ལ་སོགས་པ་གསུངས་ཏེ། མཆོག་ཅེས་བྱ་བ་ནི་ཁྱད་པར་
འཕགས་པ་སྟེ། མཆོག་གི་ཡེ་ཤེས་ཀྱི་ཡུལ་ལའོ། །དགྱེས་པ་ཞེས་བྱ་བ་ནི་
མཆོག་ཏུ་བདེ་བ་བསྐྱེད་པའི་ཡུལ་ལའོ། །ཐམས་ཅད་བདག་ཉིད་ཅེས་བྱ་བ་
ནི་དེ་བཞིན་གཤེགས་པ་ཐམས་ཅད་ཀྱི་བདག་ཉིད་ཅན་གྱི་ཕྱིར་ཐམས་ཅད་
ཀྱི་བདག་ཉིད་དེ་གསང་བའོ། །ཡང་ན་མེ་ལོང་ལྟ་བུ་ལ་སོགས་པའི་ཡེ་ཤེས་
438



.
：
ཀྱི་བདག་ཉིད་ཅན་གྱི་ཕྱིར་ཐམས་ཅད་བདག་ཉིད་དོ། །ཡང་ན་ཐམས་ཅད་
ཀྱི་སྒྲས་ནི་རྡོ་རྗེ་འཛིན་པ་སྟེ། དེའི་བདག་ཉིད་ཅན་གྱི་ཕྱིར་དེ་ནི་དེ་ལྟ་བུ་སྟེ།
འདིས་ནི་གནས་ཕུན་སུམ་ཚོགས་པ་གསུངས་སོ། །རྟག་ཏུ་བཞུགས་ཞེས་བྱ་
བ་ནི། ཐོག་མ་མེད་པའི་དུས་ནས་གང་དུའང་མི་འགྲོ་བ་དེའི་རང་བཞིན་གྱི་
ཕྱིར་སྣ་ཚོགས་ཏེ། རྟེན་ཅིང་འབྲེལ་བར་འབྱུང་བའི་རང་བཞིན་གྱིས་
མཚམས་མེད་ཅིང་རྒྱུན་མ་ཆད་པར་རྟག་ཏུ་ཆོས་ཀྱི་སྐུ་ལ་སོགས་པའི་ངོ་
བོས་འདིར་བཞུགས་སོ་ཞེས་བྱ་བའི་དོན་ཏོ། །ཞེས་གསུངས་ལ། ཆོས་ཀྱང་
སྔར་གསུངས་པ་དེ་ལས། དུས་ཕྱིས་ཤཱཀྱ་ཐུབ་པས་བཟླས་ཏེ་གསུངས་པ་
མེད་པ་སྐལ་ལྡན་གྲགས་པ་ལ་སོགས་པ་བཞེད་དེ། མཁའ་འགྲོ་རྒྱ་མཚོའི་
རྒྱུད་རྩ་འགྲེལ་ལས་ནི། རྩ་བའི་རྒྱུད་ནི་རྒྱུད་ཆེན་པོ། །བསྡུས་པའི་རྣམ་པའི་
གཟུགས་ཅན་ཏེ། །སངས་རྒྱས་བྱང་ཆུབ་སེམས་རྣམས་ཀྱི། །དུས་ཐམས་ཅད་
དུ་ཞལ་ན་གནས། །ཡི་གེ་ཀུན་གྱི་ཟ་མ་ཏོག །འབུམ་ཕྲག་སུམ་ཅུ་དྲུག་དང་
པོ། །མཁའ་འགྲོ་རྒྱ་མཚོ་རབ་བཤད་དེ། །ཆེན་པོ་ཆུང་ངུར་གསུངས་པའོ། །
རི་རབ་ཀྱི་ནི་རྡུལ་ཚད་ཀྱི། །མཁའ་འགྲོ་ཐམས་ཅད་ཀྱིས་གསུངས་སོ། །
མཐའ་ཡས་ཤིང་ནི་མུ་མེད་ཉིད། །རྩོད་པའི་དུས་ཀྱི་སའི་ནང་དུ། །བཅོམ་
ལྡན་མཐའ་ཡས་པས་འདི་གསུངས། །ཤཱཀྱ་སེངྒེས་གསུངས་པའི་རྒྱུད། །རྣལ་
འབྱོར་ཕ་རོལ་སོན་པའོ། །ཞེས་གསུངས་པས། རྩ་བའི་རྒྱུད་ཆེན་པོ་འཇིག་
རྟེན་དང་འཇིག་རྟེན་ལས་འདས་པའི་དོན་ཐམས་ཅད་བསྡུས་པ་ནི། སངས་
རྒྱས་སོགས་ཀྱི་ཞལ་ལ་གནས་ལ། དེའི་ནང་ནས་རྒྱུད་ཆེན་པོ་རྩ་བའི་རྒྱུད་ནི།
རི་རབ་ཀྱི་རྡུལ་དང་མཉམ་པའི་མཁའ་འགྲོ་མ་རྣམས་ཀྱིས་གསུངས་པའི་་་་་
འབུམ་ཕྲག་སུམ་ཅུ་རྩ་དྲུག་པ་ཡིན་ལ། དེའི་ནང་ནས་སྙིང་པོ་བསྡུས་པ་ནི་
A39



རྒྱུད་ཆུང་ངུ་འདི་ཡིན་ལ། དེ་དག་སླར་ཡང་རྩོད་དུས་སུ་ཤཱཀྱ་སེང་གེས་
གསུངས་པར་འགྲེལ་པར་ཡང་བཤད་དེ། རྒྱུད་ཆེན་པོ་མཁའ་འགྲོ་རྒྱ་མཚོ་
ལ་སོགས་པ་འདིར་འདུས་པའི་གཟུགས་འབུམ་ཕྲག་སུམ་ཅུ་རྩ་དྲུག་གིས་རྩ་
བའི་མདོ་སྡེ་རྣམ་པར་འཆད་པ་བོར་འགྱུར་རོ། །རྒྱ་ཆེ་བར་ནི་དུ་མར་རོ། །
མདོར་བསྡུས་པས་སྟོང་ཕྲག་བརྒྱད་ཅུ་རྩ་བཞི་ནི་ཆོས་ཀྱི་ཕུང་པོའི་ཚད་དེ་་་
འདི་ནི་ངེས་པའོ། །འབུམ་ཕྲག་སུམ་ཅུ་རྩ་དྲུག་གི་རྒྱུད་ཆེན་པོ་དེའི་དབུས་
ནས་ཡང་ཡོངས་སུ་བསྡུས་པའི་གཟུགས་སྙིང་པོ་ལྟ་བུ་ཆུང་དུ་མཁའ་འགྲོ་རྒྱ་
མཚོ་དེ་ལྟར་འདིའི་མིང་དུ་བཤད་པའོ། །རི་རབ་ཀྱི་རྡུལ་ཞེས་བྱ་བ་ལ་
སོགས་པས་རྒྱུན་ཆད་པ་མེད་པར་རབ་ཏུ་འབབ་པ་སྟེ། དེ་དེ་བཞིན་དུ་
བཤད་དོ། །སླར་ཡང་རྩོད་པའི་དུས་སུ་རྒྱུད་ཆེན་པོ་མངོན་པར་བརྗོད་པ་
འབུམ་ཕྲག་སུམ་ཅུ་རྩ་དྲུག་པ་ཤཱཀྱ་སེང་གེས་གསུངས་སོ། །ཞེས་སོ། །མཁའ་
འགྲོ་མ་རྒྱ་མཚོ་དང་མཉམ་པའི་རྣལ་འབྱོར་རྒྱ་མཚོ། ཡེ་ཤེས་རྒྱ་མཚོ། སྡོམ་
པ་རྒྱ་མཚོ། བྱེ་བ་རྒྱ་མཚོ། དེ་ཁོ་ན་ཉིད་རྒྱ་མཚོ་སྟེ་རྒྱ་མཚོ་དྲུག་བཤད་དོ། །
དེ་ལ་སློབ་དཔོན་རྡོ་རྗེས་མཛད་པའི་འགྲེལ་པར། རྩ་བའི་རྒྱུད་ལེའུ་འབུམ་
པ། རྒྱུད་ཕྱི་མ་ནམ་མཁའ་དང་མཉམ་པ་ཤོ་ལོ་ཀ་འབུམ་པ། ཕྱི་མའི་ཕྱི་མ་
ལེའུ་ལྔ་བཅུ་རྩ་གཅིག ཤོ་ལོ་ཀ་སྟོང་བདུན་བརྒྱ་པའོ་ཞེས་བཤད་དེ། བོད་
ཀྱི་བླ་མ་དག་གི་སྒྲོས་དང་མཐུན་ནོ། །སློབ་དཔོན་ལྭ་བ་པའི་འགྲེལ་པར་རྩ་
བའི་རྒྱུད་འབུམ་ཕྲག་གསུམ་པར་བཤད་ལ། འགྲེལ་པ་གཞན་རྣམས་ཀྱིས་རྩ་
བའི་རྒྱུད་འབུམ་པར་བཞེད་པ་ནི། ཧེ་རུ་ཀ་མངོན་འབྱུང་ལས། འབུམ་ཕྲག་
འབུམ་ཕྲག་གསུམ་ལས་བཤད། །རྒྱུད་ཀྱི་སྙིང་པོ་བསྡུས་པ་ཡིན། །ཞེས་
པའི་འགྲེལ་པར་རྒྱས་པ་མངོན་པར་བརྗོད་པ་འབུམ་ཕྲག་གསུམ་པ་དང་།
440



བསྡུས་པ་མངོན་པར་བརྗོད་པ་འབུམ་ཕྲག་གཅིག་པར་བཤད། མཁའ་འགྲོ་
རྒྱ་མཚོ་ལས། དེ་ལྟར་ངེས་བརྗོད་འབུམ་གསུམ་ལས། །བྱུང་བ་བདེ་མཆོག་
ཉུང་དུ་སྟེ། །ཨ་ཡིག་ལ་སོགས་ཀ་ཡིག་མཐར། །ལེའུ་རྣམས་ཇི་ལྟའི་རིམ་པ་
ཡིས། །དེ་ཁོ་ན་ཉིད་ལྡན་པར་སྦྱར། །ཞེས་རྩ་བའི་རྒྱུད་མངོན་པར་བརྗོད་པ་
འབུམ་ཕྲག་འབུམ་ཕྲག་གསུམ་པ་ལས་བསྡུས་པ། ཉུང་ངུའི་རྒྱུད་ཡི་གེ་ཨཱ་ལི་
ཀཱ་ལི་ལྔ་བཅུ་དག་པའི་ལེའུ་ལྔ་བཅུ་པར་བཤད་པས། རྒྱས་བསྡུས་ལ་
དགོངས་པས་གཉིས་ཀ་མི་འགལ་ལོ། །རྡོ་རྗེ་ཕྲེང་བའི་འགྲེལ་པར་བདེ་
མཆོག་གི་རྒྱུད་རྣམས་གནས་གཙང་མར་གསུངས་ཞེས་ཟེར་རོ། །དེ་ལས་
བསྡུས་པའི་རྒྱུད་ལེའུ་ལྔ་བཅུ་རྩ་གཅིག་པ་ནི། དེ་ནས་གསང་བ་བཤད་བྱ་
བ། །མདོར་བསྡུས་པ་སྟེ་རྒྱས་པར་མིན། །ཞེས་འདི་སྐད་བདག་ཐོས་མ་སྨོས་
པ་ནི། རྩ་བའི་རྒྱུད་ན་འདི་སྐད་བདག་གིས་ཐོས་པ་ཡོད་པ་ལ། འདི་ནི་དེའི་
རྒྱུད་ཕྱི་མ་ཡིན་པས་མ་སྨོས་སོ་ཞེས་ལྭ་བ་པ་ལ་སོགས་པ་བཞེད་ལ། སློབ་
དཔོན་རྒྱལ་བ་བཟང་པོ་ལ་སོགས་པ་འདི་སྐད་བདག་ཐོས་ནི་སྟོན་པ་མྱ་་་་
ངན་ལས་འདས་པའི་རྗེས་སུ་སྡུད་པ་པོ་གཞན་གྱིས་བསྡུས་པ་ཡིན་ལ།
འདིར་ནི་བཅོམ་ལྡན་འདས་མི་གནས་པའི་མྱ་ངན་ལས་འདས་པ་བརྙེས་་་་་
པས་རྟག་ཏུ་བཞུགས་ནས་ཆོས་སྟོན་པའི་ཕྱིར་མ་སྨོས་སོ། །ཞེས་ཟེར་ལ།
སློབ་དཔོན་མི་ཐུབ་ཟླ་བ་ནི། རྩ་རྒྱུད་ཀྱི་སྐུ་དང་རས་རིས་ཀྱི་མཚན་ཉིད་
སྟོན་པའི་ལེའུ་བཞི་བཅུ་རྩ་གསུམ་པའི་འོག་ཏུ། རང་དད་པའི་ལྷ་ཐམས་
ཅད་ཀྱི་མཚན་ཉིད་སྟོན་པར་བྱེད་པའི་རྒྱུད་འདི་ལོགས་སུ་ཕྱུང་བ་ཡིན་པས།
དེ་ནས་ཞེས་སོགས་སྨོས་ཟེར་ལ། དུས་འཁོར་འགྲེལ་པར་རྩ་བའི་རྒྱུད་
ལའང་། འདི་སྐད་བདག་ཐོས་མེད་པར་བཤད་དོ། །དེ་ལྟར་བཤད་པར་
441



ཞལ་བཞེས་སྔོན་དུ་བཏང་ནས་རྒྱུད་ཀྱི་དགོས་པ་དང༌། གླེང་གཞི་དང་།
མཉན་པར་གདམས་པའི་ཚུལ་གྱིས་བསྐྱེད་རྫོགས་ཀྱི་ལུས་རྣམ་གཞག་དང་།
རིགས་ལྡན་མ་མཆོད་པ་དང༌། སངས་རྒྱས་བྱང་སེམས་མཆོད་པ་དང་།
སྡིག་པ་དག་པའི་རྣལ་འབྱོར་པ་ཉིད་དུ་སྒྲུབ་པ་དང་། དམ་ཚིག་བསྐྱང་ཞིང་
བསྲུང་བ་དང་། བདུད་རྩི་ལྔ་བཟའ་བ་དང་། བདུད་རྩི་ལྔ་མྱང་བ་དང་།
དབང་པོ་གཉིས་ཀྱི་སྦྱོར་བ་དང་། དེའི་བདེ་བ་ལ་བསྔགས་པ་དང༌། དཀྱིལ་
འཁོར་བྲི་བའི་གནས་རྣམས་གསུངས་ཏེ། དཀྱིལ་འཁོར་དུ་འཇུག་པའི་ལེའུ་
ཞེས་བྱ་སྟེ་དང་པོའོ། །འདིས་རིམ་པ་གཉིས་ཡན་ལག་དང་བཅས་པ་མདོར་
བསྟན་ནོ། །ལེའུ་གཉིས་པས། དཀྱིལ་འཁོར་བྲི་བ་དང་མཆོད་པ་སྟོན་པ་
འཁོར་ལོ་མཆོད་པའི་ཆོ་གའི་ལེའུ། གསུམ་པས་སློབ་མ་དཀྱིལ་འཁོར་དུ་
གཞུག་པ་དང་དབང་བསྐུར་བ་ཕན་ཡོན་དང་བཅས་པ། བཞི་པས་རྣལ་
འབྱོར་མ་ཉི་ཤུ་རྩ་བཞི་ཡབ་ཡུམ་དཀྱིལ་འཁོར་ལ་དགོད་པ་དང་དེའི་སྔགས།
ལྔ་པས་རྩ་སྔགས་ཀྱི་གསལ་བྱེད་ཀྱི་ཡི་གེ་བཏུ་བ། དྲུག་པས་དཔའ་བོ་དྲུག་
གི་གོ་ཆའི་སྔགས་བཏུ་བ། བདུན་པས་རྩ་སྔགས་ཀྱི་དབྱངས་ཀྱི་ཡི་གེ་བཏུ་བ་
སྟེ། ལྔ་པ་དང་བདུན་པ་གཉིས་ཀྱི་རྩ་སྔགས་བཏུ་བ་འདི་ལ། དཔེ་གཞན་ལ་
རྐང་བརྒྱད་ཡན་ཆད་ཀྱི་བཏུ་བ་ལས་མེད། ནཱ་རོ་པའི་དཔེ་ལ་བསྒྱུར་བ་ལ་
རྫོགས་པའི་སྔགས་བཏུ་བ་ཡོད་དོ། །ལེའུ་བརྒྱད་པས་སྙིང་པོ་དང་ཉེ་སྙིང་
དང་། དཔའ་མོ་དྲུག་གི་གོ་ཆའི་སྔགས་བ ཏུ་བ་བསྟན་ཏེ། འདི་ལ་ལྭ་བ་པས་
སྙིང་པོའི་སྔགས་ལ་ཧེ་རུ་ཀ་ཞལ་བརྒྱད་ཕྱག་བཅུ་དྲུག་པས་གཙོ་བྱས་པའི་
དཀྱིལ་འཁོར། ཉེ་སྙིང་ལ་ཧེ་རུ་ཀ་ཞལ་གསུམ་ཕྱག་དྲུག་པས་གཙོས་པའི་
དཀྱིལ་འཁོར། ཡུམ་གྱི་ཉེ་སྙིང་ལ་ཕག་མོས་གཙོ་བྱས་པའི་དཀྱིལ་འཁོར་
442



རྣམས་བཤད་དོ། །དགུ་པས་རྩ་བའི་སྔགས་ཀྱི་འཕྲིན་ལས་ལྔ་བཅུ་ཐམ་པ།
བཅུ་པས་སྐུ་གསུམ་གྱི་མཚན་ཉིད་དང་། དེ་རྣམས་ཀྱི་སྒྲུབ་ཐབས། རྣལ་
འབྱོར་པ་དམན་པ་རྣམས་ཀྱི་སྙིང་པོའི་ལས་ཚོགས་རྣམས་གསུངས་ཏེ། འདི་
ལ་ལྭ་བ་པས་སྐུ་གསུང་ཐུགས་ཀྱི་དཀྱིལ་འཁོར་གསུམ་བཤད་དོ། །བཅུ་
གཅིག་པས་སྐྱེ་བ་བདུན་པའི་མཚན་ཉིད་དང་དེའི་བཅུད་ཟོས་པའི་ཕན་་་་་
ཡོན། བཅུ་གཉིས་པས་ཉེ་སྙིང་གི་ལས་ཚོགས། བཅུ་གསུམ་པས་གོ་ཆའི་
དཔའ་བོ་དྲུག་གི་ལས་ཚོགས། བཅུ་བཞི་པས་བདེ་མཆོག་བོང་ཞལ་ཅན་གྱི་
སྒྲུབ་ཐབས་དང་དེའི་ཕན་ཡོན་ཏེ། འདི་ལ་འགྲེལ་པ་དག་ལས་དཀྱིལ་
འཁོར་གཅིག་བཤད་དོ། །བཅོ་ལྔ་པས་ཡི་གེ་རེ་རེ་པའི་ངག་གི་བརྡ། བཅུ་
དྲུག་པས་རྣལ་འབྱོར་མ་བདུན་གྱི་རིགས་ཀྱི་དབྱེ་བ་དང་རྣལ་འབྱོར་མ་དྲུག་
གི་དབྱེ་བ་དང་མཚན་ཉིད། བཅུ་བདུན་པས་འཁོར་ལོ་གསུམ་གྱི་རྣལ་
འབྱོར་མ་རྣམས་བདུན་དུ་བསྡུ་བ་དང་དེའི་མཚན་ཉིད་དེ། འདི་ལྭ་བ་པའི་
འགྲེལ་པས་དཀྱིལ་འཁོར་གཅིག་བཀྲལ་ལོ། །བཅོ་བརྒྱད་པས་མཁའ་འགྲོ་མ་
རྣམས་ཀྱི་མཚན་ཉིད་དང་མཚན་མའི་ངེས་པ་དང་། བཅུ་དགུ་པས་ལཱ་མའི་
རིགས་ཀྱི་མཚན་ཉིད་དང་དེ་རྣམས་ཀྱི་ཕྱག་རྒྱ་དང་ཕྱག་རྒྱའི་ལན། ཉི་ཤུ་
པས་ལག་པའི་བརྡ། ཉེར་གཅིག་པས་ལུས་ཀྱི་ཆ་ཤས་སྟོན་པའི་བརྡ་དང་
བརྡའི་ལན། ཉེར་གཉིས་པས་སོར་མོ་ལ་སོགས་པའི་ཁྱད་པར་གྱིས་ཕྱག་
རྒྱའི་བརྡ་དང་བརྡའི་ལན། ཉེར་གསུམ་པས་ཁྱིམ་དུ་མཚན་མ་འབྲི་བ་ལ་
སོགས་པའི་སྒོ་ནས་རྣལ་འབྱོར་མའི་ཁྱད་པར་གྱི་མཚན་ཉིད། ཉེར་བཞི་
པས་ངག་གི་བརྡ། ཉེར་ལྔ་པས་རྩ་བའི་སྔགས། ཉེར་དྲུག་པས་སློབ་མ་
ཡོངས་སུ་བརྟག་པ་དང་། དམ་ཚིག་དང་སྡོམ་པ་སྟེ། འདི་ལ་ལྭ་བ་པས་
443



སྦྱངས་པའི་ཡོན་ཏན་རྣམ་པར་དག་པའི་དཀྱིལ་འཁོར་བཤད། ཉེར་བདུན་
པས་སྤྱོད་པ་དང་བརྟུལ་ཞུགས་དང་མཆོད་པ་དང་གཏོར་མའི་ཆོ་ག་སྟེ།
འདི་ལ་ལྭ་བ་པས་འབྱུང་པོ་ཐམས་ཅད་པའི་གཏོར་མའི་དཀྱིལ་འཁོར་་་་་
བ ཤད། ཉེར་བརྒྱད་པས་ནང་གི་སྦྱིན་སྲེག་དང་རིགས་གཅིག་ལྡན་པའི་ཆོ་
ག་སྟེ། འདི་ལ་ལྭ་བ་པས་དམ་ཚིག་དང་སྒོམ་པ་ཉམས་པ་རྣམས་ཀྱིས་ཕྱིས་
བླང་བའི་ཕྱིར་དཀྱིལ་འཁོར་སྒོ་སྦྲག་གཅིག་བཤད། ཉེར་དགུ་པས་ཕོ་ཉའི་
མཚན་ཉིད་དང་དྲོད་ཐོབ་པའི་ནུས་པའི་གནས་སྐབས་ཀྱི་ཆོ་ག སུམ་ཅུ་
པས་རྫ་རྔ་བཅིང་བ་ལས་ཞལ་བཞི་པའི་སྔགས་བཏུ་བ། སོ་གཅིག་པས་
བཟའ་བ་དང་སྦྱིན་སྲེག་དང་གཏོར་མའི་བྱ་བ་དང་། ལག་པ་བྱིན་གྱིས་ ་
བརླབ་པའི་ཆོ་ག སོ་གཉིས་པས་ཤའི་དམ་ཚིག་གི་རྫས་སྒྲུབ་པ་དང་། རོ་
ལངས་སྒྲུབ་པ། འདིའི་རོ་ལངས་སྒྲུབ་པ་ལ་ལྭ་བ་པས་དཀྱིལ་འཁོར་བཤད་
དོ། །སོ་གསུམ་པས་ཚོགས་ཀྱི་འཁོར་ལོའི་སྐབས་ཀྱི་གསང་བའི་མཆོད་པ་
དང་། བསྙེན་བཀུར་གྱི་མཆོད་པ། སོ་བཞི་པས་ཕོ་ཉ་མོའི་སྦྱིན་སྲེག་དང་
ལས་ཀྱི་ཆོ་ག སོ་ལྔ་པས་ཐབས་ཤེས་རབ་གཉིས་སུ་མེད་པའི་སྒོ་ནས་ལས་
སྒྲུབ་པ་དང་དུས་མ་ཡིན་པའི་འཆི་བ་བླུ་བའི་ཆོ་ག སོ་དྲུག་པས་དེ་ཁོ་ན་
ཉིད་ཀྱི་མཆོད་པ་དང་ལས་ཀྱི་ཆོ་ག སོ་བདུན་པས་ནང་གི་བདག་ཉིད་ཀྱི་
དབང་དུ་བྱ་བའི་ཆོ་ག སོ་བརྒྱད་པས་རྣལ་འབྱོར་མའི་སྒྲུབ་པའི་ས་དང་
གསང་བའི་དཔའ་བོའི་གནས་ཀྱི་ཆོ་ག སོ་དགུ་པས་དེ་ཁོ་ན་ཉིད་བསྐུལ་
བས་ལྟ་བ་དང་ཧ་ཧ་རྒོད་པའི་ཆོ་ག བཞི་བཅུ་པས་རྒྱལ་རིགས་ལ་སོགས་
པའི་རིགས་ལྔ་པོ་དབང་དུ་བྱ་བ་དང་ཕྱག་རྒྱ་ཆེན་པོ་བསྟེན་པའི་ཆོ་ག ཞེ་
གཅིག་པས་ལས་བཅུ་གཉིས་སྒྲུབ་པའི་ ཐབས་ དང་ཡི་གེ་ཉི་ཤུ་རྩ་བཞིའི་
444



དཀྱིལ་འཁོར་དགོད་པའི་ཆོ་ག ཞེ་གཉིས་པས་ཕྱག་རྒྱ་ལ་སྙོམས་པར་འཇུག་
ཅིང་དེ་ལས་ཕྱག་རྒྱ་ཆེན་པོ་སྒྲུབ་པའི་རྟགས་མཁའ་འགྲོ་མའི་གཟུགས་ཀྱི་སྒྱུ་
མའི་ཆོ་ག ཞེ་གསུམ་པས་རྣལ་འབྱོར་མ་རྣམས་ཀྱིས་སྤྱན་རས་གཟིགས་པའི་
ཐབས་དང་རྩ་བའི་སྔགས་དང་སྙིང་པོ་དང་ཉེ་སྙིང་དང་། ཁྱད་པར་ཉེ་སྙིང་
ཡི་གེ་བདུན་པས་ལས་སྒྲུབ་པའི་ཆོ་ག ཞེ་བཞི་པས་ཡི་གེ་བདུན་པ་དང་རྣལ་
འབྱོར་མ་དྲུག་གི་ལས་ཚོགས་ཀྱི་ཆོ་ག ཞེ་ལྔ་པས་རྣལ་འབྱོར་མ་དྲུག་གིས་
སྔགས་ཀྱི་ལས་ཚོགས་དང་ཚིག་གི་དངོས་གྲུབ་ལུང་བསྟན་པའི་ཆོ་ག ཞེ་
དྲུག་པས་ཡི་གེ་ཧ་ལྔའི་ལས་ཚོགས་ཀྱི་ཆོ་ག ཞེ་བདུན་པས་རྣལ་འབྱོར་མའི་
སྙིང་པོའི་སྔགས་ཀྱི་ལས་ཚོགས། ཞེ་བརྒྱད་པས་སྙིང་པོའི་སྔགས་ཕན་ཡོན་
དང་བཅས་པ་དང༌། སྔགས་དེའི་མངོན་རྟོགས་ཀྱི་དཀྱིལ་འཁོར་ལེའུ་དང་
པོ་དང་གསུམ་ པར་ གསུངས་ པ་ གསལ་བར་བསྟན་པ་གསང་བའི་དཀྱིལ་
འཁོར་གྱི་ཆོ་ག ཞེ་དགུ་པས་སྐྱེ་བ་བདུན་པའི་ཤ་ལ་བརྟེན་ནས་དངོས་གྲུབ་
སྒྲུབ་པ། ལྔ་བཅུ་པས་རྫས་ལ་བརྟེན་པའི་སྦྱིན་སྲེག་གི་ལས་རབ་འབྱམས་
སྒྲུབ་ཐབས་དང་གནས་ལ་སོགས་པས་བཅུར་བསྟན་ཞིང་བཅོམ་ལྡན་འདས་
ཐམས་ཅད་ལ་ཁྱབ་པར་བསྟན་པ་དང་། ང་གཅིག་པས་སྐྱེ་རིམ་གྱི་རྣལ་
འབྱོར་དེ་ཉིད་བཅུ་བཞི་དང་རྒྱུད་ཀྱི་ཆེ་བ་བསྟན་པ་རྣམས་གསུངས་སོ། །
འདི་ལ་དངོས་སུ་དཀྱིལ་འཁོར་གཉིས་ཡོད་ལ། འགྲེལ་པས་ཁ་བསྐངས་ནས་
དཀྱིལ་འཁོར་བཅུ་གསུམ་བསྟན་ནོ། །
གཉིས་པ(བདེ་མཆོག་གི》བཤད་པའི་རྒྱུད་ལ། ཐུན་མོང་མ་ཡིན་པའི་
དང་། ཐུན་མོང་བའི་བཤད་རྒྱུད་དང་། རྒྱུད་ཡང་དག་ཡིན་མིན་རྩོད་པ་
ཅན་གྱི་སྐོར་དང་གསུམ་གྱི་དང་པོ། ངེས་པར་བརྗོད་པའི་རྒྱུད་བླ་མའི་བླ་མ་
445
，



-
ནི། སྟོན་པ་མཁའ་འགྲོ་མ་རྣམས་ཀྱི་དྲ་བ་གསང་བའི་སྙིང་པོ་ན་བཞུགས་པ་
ལ། དེ་བཞིན་གཤེགས་པ་ཐམས་ཅད་ཀྱིས་རྒྱུད་བཤད་པར་གསོལ་བ་བཏབ་
པས་ལེགས་སོ་གནང་ནས་བཤད་པར་དམ་བཅའ་བ་དང་། རྩ་བའི་རྒྱུད་
ཀྱི་གླེང་གཞི་དང་། བསྐྱེད་རྫོགས་དང་མཆོད་པ་དང་རྣལ་འབྱོར་པ་སྡིག་
པ་ལས་སྒྲོལ་ཚུལ་རྣམས་གསུངས་ཏེ་ཞེས་གསང་ཞིང་སྦ་བའི་དམ་ཚིག་ལ་་་་
འཇུག་པའི་ལེའུ་སྟེ་དང་པོའོ། །གཉིས་པ་ནི། དེ་ནས་ཏིང་ངེ་འཛིན་སྔོན་
དུ་འགྲོ་བས་ལྷ་ཚོགས་སྤྲུལ། གདུལ་བྱ་བཏུལ་ནས་རི་རབ་ཀྱི་རྩེར་དཀྱིལ་
འཁོར་གྱི་དབུས་སུ་བཞུགས་པ་ལ་ ཕྱག་ན་རྡོ་རྗེས་གསོལ་བ་བཏབ་པ་ལ་
སྟོན་པས་ལེགས་སོ་བྱིན་པ་ནི་ཞུ་བའི་ལེའུའོ། །གསུམ་པས་འོག་ནས་འབྱུང་
བའི་དཀྱིལ་འཁོར་ཐམས་ཅད་བྱིན་གྱིས་རློབ་པའི་སྔགས་དང་། ལྷའི་རྣམ་
དག་དང་དབང་གི་ཕན་ཡོན་དང་སྤྱོད་པ་དང་བརྡ་དང་མཁའ་འགྲོ་མའི་་་་
མཚན་ཉིད་ལ་སོགས་པ་འོག་ནས་འབྱུང་བའི་ལེའུ་ཐམས་ཅད་ཀྱི་མདོར་་་་་་
བསྟན་དང་མཆོད་པའི་བར་གསུངས་ཏེ་དེ་ཁོ་ན་ཉིད་ཀྱི་སྙིང་པོའི་དོན་
བསྟན་པའི་ལེའུ་སྟེ་རྒྱུད་ཐམས་ཅད་ཀྱི་མདོར་བསྟན་ནོ། །བཞི་པ་བདེ་
མཆོག་སྐུ་རྡོ་རྗེའི་མངོན་རྟོགས་རྒྱས་པ་སྲུང་འཁོར་དང་བཅས་པ་དང་དཀྱིལ་
འཁོར་བྲི་ཚུལ་མཚན་དོན་ཙམ་དང་བཅས་པ་སྐུའི་སྡོམ་པའི་དང༌། ལྔ་པ་
གསུང་རྡོ་རྗེའི་དཀྱིལ་འཁོར་སྟོན་པ་གསུང་གི་སྡོམ་པའི་དང༌། དྲུག་པ་
ཐུགས་རྡོ་རྗེ་གཙོ་བོར་བྱས་པའི་དཀྱིལ་འཁོར་སྟོན་པ་ཐུགས་ཀྱི་སྡོམ་པའི་
དང་། བདུན་པ་དམ་ཚིག་གི་ལྷ་མོ་བརྒྱད་རྣལ་འབྱོར་མ་བཞི་དང་བཅས་
པས་བསྐོར་བ་ལྷ་བཅུ་གསུམ་གྱི་དཀྱིལ་འཁོར་དང་། བརྒྱད་པ་སྙིང་པོའི་
རྣལ་འབྱོར་མ་བཞིས་བསྐོར་བ་ལྷ་ལྔའི་ཡེ་ཤེས་ཀྱི་དཀྱིལ་འཁོར་སྟོན་པ་
446



་
གནས་ཀྱི་བསྡུས་པའི་རིམ་པའི་དང་། དགུ་པ་གཙོ་བོ་ཡབ་ཡུམ་བསྐྱེད་ནས་
ལྷ་གཞན་ཐམས་ཅད་གཙོ་བོའི་ལུས་ཀྱི་གནས་དང་། ཕྱག་མཚན་བཅུ་
གཉིས་ལྷ་མོ་བཅུ་གཉིས་སྒོམ་པའི་མངོན་རྟོགས་རྣམ་དག་དང་བཅས་པ་་་་
དང་། སྔར་བཤད་པའི་དཀྱིལ་འཁོར་རྣམས་ཀྱི་གཙོ་བོ་འཕོ་བ་ལ་སོགས་
པའི་དབྱེ་བསྡུ་དང་། དཀྱིལ་འཁོར་དང་ཕྱིའི་དུར་ཁྲོད་བསྐྱེད་ཚུལ་གཏོར་
ཆོག་དང་བཅས་པ་སྟོན་པ་ཐུག་པ་མེད་པའི་འཁོར་ལོའི་རིམ་པར་ཕྱེ་བའི་་་
དང་། བཅུ་པ་འཇམ་དཔལ་རྡོ་རྗེའི་སྒྲུབ་པའི་དཀྱིལ་འཁོར་གྱི་དང་།
བཅུ་གཅིག་པ་གནས་ཉི་ཤུ་རྩ་བཞིའི་ལྷ་རྣམས་དཀྱིལ་འཁོར་ལྔར་བྱས་ནས་
འགོད་པའི་ཚུལ་གྱི་སྒྲུབ་ཐབས་དང་དངོས་གྲུབ་ཀྱི་གནས་ཀྱི་རིམ་པའི་དང་།
བཅུ་གཉིས་པ་ ཕག་མོ་ཞལ་བཞི་ ཕྱག་བཅུ་གཉིས་མས་ གཙོ་བྱས་པའི་ལྷ་
ཐམས་ཅད་ཕྱེད་གཟུགས་སུ་བྱས་པའི་དཀྱིལ་འཁོར་གྱི་མངོན་རྟོགས་ལྷ་
རྣམས་ལུས་ཀྱི་ཁམས་ཀྱི་རྣམ་དག་དང་བཅས་པ་དང་། དེས་ཡབ་དང་
བཅས་པའི་དཀྱིལ་འཁོར་ལའང་མཚོན་པར་བསྟན་པ་རྣལ་འབྱོར་མའི་་་
གནས་སྒྲུབ་པའི་མཚན་མའི་རིགས་པའི་དང་། ་བཅུ་གསུམ་པ་ཧེ་རུ་ཀ་ཞལ་
ལྔ་ཕྱག་བཅུ་པས་གཙོ་བྱས་པའི་དཀྱིལ་འཁོར། འཁོར་ལོ་སྤངས་ནས་རེ་
མིག་ལ་འགོད་པའི་དཀྱིལ་འཁོར་རེའུ་མིག་དགོད་པའི་གནས་ཀྱི་མན་ངག་
བསྟན་པའི་དང་། བཅུ་བཞི་པ་ཧེ་རུ་ཀ་ཞལ་དྲུག་ཕྱག་བཅུ་དྲུག་པས་གཙོ་
བྱས་པའི་དཀྱིལ་འཁོར་གྱི་མངོན་རྟོགས་དང་། ལུས་ཀྱི་ཁམས་དང་རྒྱན་
དྲུག་དང་བྱང་ཆུབ་ཀྱི་ཕྱོགས་ཀྱི་རྣམ་དག་དང་། སྔགས་ཀྱི་བཟླས་པ་དང་
གཏོར་མའི་ཆོ་ག་དང་གཏུམ་མོའི་རྣལ་འབྱོར་དང་བཅས་པ་སྟོན་པ་གནས་
རྣམས་ཀྱི་གཉིས་སུ་མེད་པའི་སྦྱོར་བའི་དང་། བཅོ་ལྔ་པས་བན་ཨཱ་ལི་
，
1
447



ཀཱ་ལི་ལས་བསྐྱེད་པ་ཞིག་ཕྱག་སྔར་དང་འདྲ་བའི་ཧེ་རུ་ཀ་ལ་ལྷ་ཐམས་ཅད་
མདོག་དཀར་པོ་དཔའ་བོ་དང་དཔའ་མོ་སོ་སོར་རང་སྣང་གི་ཐབས་ཤེས་་་་
རབ་དང་བཅས་པ་བསྐྱེད་པ་ཧེ་རུ་ཀ་དང་མཁའ་འགྲོ་མ་དང་དཔའ་བོ་་་་་
དང་རྣལ་འབྱོར་སྒོམ་པའི་དང༌། བཅུ་དྲུག་པ་སྐད་ཅིག་གིས་བསྐྱེད་ཅིང་
བདེ་མཆོག་ཞལ་གཅིག་ཕྱག་གཉིས་པས་གཙོ་བྱས་པའི་དཀྱིལ་འཁོར་ལས་་་་
དང་པོ་པའི་སྦྱོར་བས་སྒོམ་པའི་དང་། བཅུ་བདུན་པ་སྐད་ཅིག་གིས་བསྐྱེད་
ཅིང་ཞལ་བཞི་ཕྱག་བཞི་པས་གཙོ་བྱས་པའི་དཀྱིལ་འཁོར་དབང་པོ་འབྲིང་
གིས་སྒོམ་པའི་དང༌། བཅོ་བརྒྱུད་པ་ཞལ་གསུམ་ཕྱག་དྲུག་པས་གཙོ་བྱས་
པའི་དཀྱིལ་འཁོར་དབང་པོ་རྣོན་པོས་སྒོམ་པའི་དང་། བཅུ་དགུ་པ་ཞལ་
བཞི་ཕྱག་བརྒྱད་པ་ལ་ལྷ་མོ་བཞིས་བསྐོར་བ་མཁའ་འགྲོ་མ་བཞིའི་སྦྱོར་བའི་
སྡོམ་པ་རྣམས་ཀྱི་དང་། ཉི་ཤུ་པ་ཞལ་བརྒྱད་ནས་ཞལ་འབུམ་པའི་བར་དྲག་
པོ་གདན་ཅན་གྱི་དཀྱིལ་འཁོར་རོ་ལངས་སྒྲུབ་པ་དང་བཅས་པ་རྣལ་འབྱོར་
སྡོམ་པའི་དང༌། ཉེར་གཅིག་པ་བྲིས་པའི་སྲུང་འཁོར་གྱིས་ཕྱིར་བཟློག་པའི་
ཆོ་གའི་དང་། ཉེར་གཉིས་པ་ཕྱིར་བཟློག་པའི་ལྷ་མོ་ཞལ་གཅིག་ཕྱག་བཅུ་
དྲུག་པས་འཆི་བ་བླུ་བའི་ཐབས་སྟོན་པར་བྱེད་པའི་དང་། འདི་ལ་རྒྱུད་ན་
དཀྱིལ་འཁོར་མི་གསལ། འགྲེལ་པས་ནི་དཀྱིལ་འཁོར་གཅིག་བཞེད་དོ། །
ཉེར་གསུམ་པས་བདེ་མཆོག་དམར་པོ་ཞལ་བཞི་ཕྱག་བཅུ་གཉིས་པས་གཙོ་
བྱས་པའི་དཀྱིལ་འཁོར་གཙོ་བོ་འཕོ་བའི་ཚུལ་དང་བཅས་པ་སྟོན་པ་དམ་་་
ཚིག་ཉམས་པ་གསོ་བ་གསང་བའི་དམ་ཚིག་གི་དེ་ཁོ་ན་ཉིད་སྒོམ་པ་བསྟན་
པའི་དང༌། ཉེར་བཞི་པ་རིགས་ཀྱི་དབྱེ་བ་དང་འཁོར་ལོས་བསྒྱུར་དྲུག་གི་
དཀྱིལ་འཁོར་སྟོན་པ་རིགས་དྲུག་གི་འཁོར་ལོས་བསྒྱུར་བའི་བཀའི་དང༌།
448



ཉེར་ལྔ་པ་ཞལ་བཞི་ཕྱག་བརྒྱད་པས་གཙོ་བྱས་པའི་དཀྱིལ་འཁོར་གྱི་སྒྲུབ་་་་
ཐབས་དང་རྡོ་རྗེའི་གླུ་དང་ཡི་གེ་བརྒྱ་བ་རྫོགས་རིམ་དང་བཅས་པ་སྟོན་པ་
སྐུ་གསུང་ཐུགས་ཀྱི་གནས་ཀྱི་རིམ་པའི་དང་། ཉེར་དྲུག་པ་སངས་རྒྱས་ཐོད་
པ་སེར་པོ་ཞལ་གཅིག་ཕྱག་གཉིས་པ་ལ་ལྷ་མོ་བཅུ་གཉིས་ཀྱིས་བསྐོར་བའི་་་
དཀྱིལ་འཁོར་དང་། དམ་ཚིག་གསོ་བའི་ཆོ་ག་སྟོན་པ་དང་དམ་ཚིག་ལས་
ལྡང་བ་དང་། སངས་རྒྱས་ཐོད་པ་བསྐྱེད་པའི་དང་། ཉེར་བདུན་པ་
རྡོ་རྗེ་སེམས་དཔའ་ཞལ་གསུམ་ཕྱག་དྲུག་པ་ལ་ལྷ་མོ་བརྒྱད་ཀྱིས་བསྐོར་བའི་
དཀྱིལ་འཁོར་རྡོ་རྗེ་སེམས་དཔའ་བསྐྱེད་པའི་དང་། ཉེར་བརྒྱད་པ་འཇམ་
པའི་རྡོ་རྗེ་དཔའ་བོ་གཅིག་པའི་སྒྲུབ་ཐབས་ཏེ། འདི་ལ་རྒྱུད་ལས་དཀྱིལ་
འཁོར་མི་གསལ། འགྲེལ་པར་དཀྱིལ་འཁོར་བྱས་ཀྱང་ཆོག་པར་གསུངས་
སོ། །ཉེར་དགུ་པ་ཟ་བྱེད་རྡོ་རྗེ་མཁའ་འགྲོ་ཞལ་དྲུག་ཕྱག་བཅུ་གཉིས་པའི་
སྙིང་གར་ལྷ་མོ་བཅུ་གསུམ་སྒོམ་པ་རྡོ་རྗེ་མཁའ་འགྲོ་སྒྲུབ་པ་སྟེ། འདི་ལ་
རྒྱུད་ལས་དཀྱིལ་འཁོར་མི་གསལ། འགྲེལ་པས་དཀྱིལ་འཁོར་གསུངས་སོ། །
སུམ་ཅུ་པ་ཨ་ལི་མཁའ་འགྲོ་ཞལ་བརྒྱད་ཕྱག་བཅུ་དྲུག་པའི་སྙིང་གར་ལྷ་མོ་
བཅུ་གསུམ་སྒོམ་པ་ཨ་ལི་མཁའ་འགྲོ་སྒྲུབ་པ་སྟེ། འདི་འགྲེལ་པར་ལུས་ཀྱི་
དཀྱིལ་འཁོར་དུ་བཤད་དོ། །སོ་གཅིག་པར་གར་གྱི་དབང་ཕྱུག་ཞལ་དྲུག་
ཕྱག་བཅུ་གཉིས་པ་ལྷ་མོ་གཉིས་ཀྱིས་བསྐོར་བའི་སྙིང་གར་ཡེ་ཤེས་མཁའ་་་་
འགྲོ་མ་དང་། དེ་རྣམས་ཀྱི་ཐུགས་ཀར་སྐུ་གསུང་ཐུགས་ཀྱི་མཁའ་འགྲོ་
རྣམས་སྒོམ་པ་གསལ་བྱེད་མཁའ་འགྲོའི་སྒྲུབ་པའི་དང༌། འདི་ལའང་འགྲེལ་
པར་དཀྱིལ་འཁོར་བཤད་དོ། །སོ་གཉིས་པ་དམ་ཚིག་གི་སྡོམ་པ་ཞལ་ལྔ་ཕྱག་
དྲུག་པ་རྡོ་རྗེ་མཁའ་འགྲོས་གཙོ་བྱས་པའི་མཁའ་འགྲོ་ལྔ་ལ་འཁོར་སྣ་ཚོགས་
449



གཟུགས་མས་བསྐོར་བའི་དཀྱིལ་འཁོར་སྒོ་སྦྲག་སྟོན་པ་དམ་ཚིག་གི་སྡོམ་པ་
འབྱུང་བའི་དཀྱིལ་འཁོར་གྱི་དང༌། སོ་གསུམ་པ་སྦྱངས་པའི་ཡོན་ཏན་
བཅུ་གཉིས་དག་པའི་ཞལ་བཞི་ཕྱག་བཅུ་གཉིས་པ་ལ་ལྷ་མོ་བཅུ་གཉིས་ཀྱིས་
བསྐོར་བའི་དཀྱིལ་འཁོར་སྦྱངས་པའི་ཡོན་ཏན་བསྐྱེད་པའི་དང་། སོ་བཞི་
པ་ཞལ་བཞི་ཕྱག་བརྒྱད་པ་ལ་ཀླུ་བརྒྱད་ཀྱིས་བསྐོར་བ་ཆར་དབབ་པའི་ཆོ་
ག་ལས་ཚོགས་དང་བཅས་པའི་དང་། སོ་ལྔ་པ་ཞལ་དྲུག་ཕྱག་བཅུ་གཉིས་
ཞབས་གཅིག་པའི་སྒྲུབ་ཐབས་སྣ་ཚོགས་པའི་གཟུགས་སྒྲུབ་པ་སྟེ། འདི་ཕུར་
པ་ཡིན་ཅིང་། འགྲེལ་པར་འདི་ལའང་དཀྱིལ་འཁོར་བཤད་དོ། །སོ་དྲུག་
པ་ཕག་མོ་ཞལ་གསུམ་ཕྱག་དྲུག་མ་ལ་རྡོ་རྗེ་མཆོག་མ་ལ་སོགས་པའི་ལྷ་མོ་་་
བཅུ་གཉིས་ཀྱིས་བསྐོར་བའི་དཀྱིལ་འཁོར་གསང་བ་གསུམ་གྱི་དམ་ཚིག་གི་
མཆོག་གི་དང་། སོ་བདུན་པ་གོ་ཆའི་ལྷའི་དཀྱིལ་འཁོར་ཏེ། འདི་ལ་ཡབ་
ཡུམ་སྦྲག་པ་དང་། ཡབ་ཡུམ་སོ་སོར་བྱས་པའི་བྱེ་བྲག་གིས་དཀྱིལ་འཁོར་
གསུམ་དང་། འཇམ་པའི་རྡོ་རྗེ་གོ་ཆ་ཡབ་ཡུམ་དྲུག་གིས་བསྐོར་བའི་དཀྱིལ་
འཁོར་དེ་བཞིན་ཡོད་ལ། ཕྱག་མཚན་མི་འདྲ་བས་ཕྱེད་ན་དེ་བས་མང་བར་
ཡང་འགྱུར་ཏེ། གཉིས་སུ་མེད་པའི་གོ་ཆའི་སྦྱོར་བ་བསྐྱེད་པའི་དང་། སོ་
བརྒྱུད་པ་ཡི་གེ་རེ་རེའི་ངག་གི་བརྡའི་དང་། སོ་དགུ་པ་རྣལ་འབྱོར་མ་
རིགས་བདུན་གྱི་མཚན་ཉིད་དང༌། དམ་ཚིག་ཅན་གྱི་མཚན་ཉིད་དང་།
རྣལ་འབྱོར་མ་ ཐམས་ཅད་རྣལ་འབྱོར་བདུན་དུ་བསྡུས་པའི་མཚན་ཉིད་
ཀྱིས་རྣལ་འབྱོར་མའི་དམ་ཚིག་དང་། བཞི་བཅུ་པ་ཁྱིམ་དུ་ཕྱག་མཚན་འབྲི་
བ་ལ་སོགས་པའི་སྒོ་ནས་རྣལ་འབྱོར་མའི་རིགས་བརྟག་པ་མཁའ་འགྲོ་མའི་
མཚན་ཉིད་ཀྱི་དང་། ཞེ་གཅིག་པ་ལུས་ཀྱི་ཆ་ཤས་ཀྱི་སྒོ་ནས་ལཱ་མའི་མཚན་
450



ཉིད་དང་། བརྡ་དང་བརྡའི་ལན་སྟོན་པ་ལ་ལཱ་མའི་མཚན་ཉིད་ཀྱི་དང་། ཞེ་
གཉིས་པ་ལག་པའི་བརྡ་སྟོན་པ་བརྡའི་དང་། ཞེ་གསུམ་པ་ཡན་ལག་གི་ཆ་
ཤས་སྟོན་པའི་བརྡ་དང་བརྡའི་ལན། ཡན་ལག་གི་ཕྱག་རྒྱའི་དམ་ཚིག་གི་
དང་། ཞེ་བཞི་པ་ཕྱག་རྒྱུའི་བརྡ་དང་བརྡའི་ལན། མཁའ་འགྲོ་མའི་ཡན་
ལག་གི་ཕྱག་རྒྱའི་དང་། ཞེ་ལྔ་པ་བཞིན་གྱི་རྣམ་འགྱུར་དང་ངག་གི་བརྡ་
སྟོན་པ་མཁའ་འགྲོ་མའི་བརྡའི་ཆོ་གའི་དང་། ཞེ་དྲུག་པ་དམ་ཚིག་བསྐྱང་བ་
དང་དེའི་ཕན་ཡོན་སྟོན་པ་ཕོ་ཉའི་གྲངས་ཀྱི་དང༌། ཞེ་བདུན་པ་ཡབ་ཡུམ་
གྱི་ཉེ་སྙིང་དང་བཞད་པ་བརྒྱད་ཀྱི་སྔགས་སྟོན་པ་དཔའ་བོ་དང་རྣལ་འབྱོར་
མ་གཉིས་སུ་མེད་པའི་སྙིང་པོའི་དང་། ཞེ་བརྒྱད་པ་རས་རིས་དང་དེའི་
རབ་གནས་སྟོན་པ་རས་རིས་ལ་སོགས་པ་རབ་ཏུ་གནས་པའི་ཆོ་གའི་དང་།
ཞེ་དགུ་པ་རྡུལ་ཚོན་གྱི་དཀྱིལ་འཁོར་བྲི་ཞིང་དེར་སློབ་མ་གཞུག་པ་དཀྱིལ་་་
འཁོར་གྱི་ཆོ་གའི་དང༌། ལྔ་བཅུ་པ་དབྱངས་སྐྱོང་ཞལ་གསུམ་ཕྱག་བཅུ་
དྲུག་པ་བསྒོམས་ནས་དགའ་བ་བཞིའི་དངོས་གྲུབ་སྒྲུབ་པ་དབྱངས་སྐྱོང་གི་
མཚན་ཉིད་ཀྱི་དང་། ང་གཅིག་པ་རྡོ་རྗེ་མཁའ་འགྲོ་ཞལ་གསུམ་ཕྱག་དྲུག་པ་
ལ་ལྷ་མོ་དྲུག་གིས་བསྐོར་བའི་ཡི་གེ་བདུན་པའི་དཀྱིལ་འཁོར་ཉེ་བའི་སྙིང་
པོ་བསྐྱེད་པའི་དང་། ང་གཉིས་པ་ཞལ་བརྒྱད་པ་ཕྱག་བཅུ་དྲུག་པ་ལྷ་མོ་ཉི་
ཤུས་བསྐོར་བའི་ཡི་གེ་ཉི་ཤུ་རྩ་གཉིས་པ་སྙིང་པོ་བསྐྱེད་པའི་སྒོམ་པའི་དང་།
ང་གསུམ་པ་རྡུལ་ཚོན་གྱི་དཀྱིལ་འཁོར་གྱི་རྣམ་དག་དང་། དཀྱིལ་འཁོར་
གསུམ་གྱི་དབྱེ་བ་སྟོན་པ་དཀྱིལ་འཁོར་སྒོམ་པ་བསྟན་པའི་དང་། ང་བཞི་
པ་ཧེ་རུ་ཀ་ཞལ་བཞི་ཕྱག་བརྒྱད་པས་གཙོ་བྱས་པའི་དཀྱིལ་འཁོར། རྣལ་
འབྱོར་མས་གཙོ་བྱས་པའི་དཀྱིལ་འཁོར་ལ་མཚན་དོན་དང་བཅས་པ་ཆོས་
451



ཀྱི་དབྱིངས་ཀྱི་དཀྱིལ་འཁོར་སྒོམ་པའི་དང་། ང་ལྔ་པ་ཞལ་བཞི་ཕྱག་བཞི་པ་
ལ་མཁའ་འགྲོ་མ་གསུམ་གྱིས་བསྐོར་བ་དང་། ཡང་ན་ལྷ་ཐམས་ཅད་ཀྱིས་
བསྐོར་བའི་དཀྱིལ་འཁོར་གཉིས་སྟོན་པ་གསང་བའི་རྣལ་འབྱོར་སྒོམ་པའི་་་
དང་། ང་དྲུག་པ་རྩ་རྒྱུད་ཀྱི་གླེང་གཞི་ལ་བཤད་པ་བྱས་པའི་སྒོ་ནས་རྫོགས་
རིམ་དང་བསྐྱེད་རིམ་གྱི་དེ་ཉིད་བཅུ་བཞི་སྟོན་པ་གསང་བའི་ཡི་གེ་བསྐྱེད་་་་
ཅིང་སྒྲུབ་པའི་དང༌། ང་བདུན་པ་རྩ་སྔགས་བཏུ་བའི་དང་། ང་བརྒྱད་པ་
གོ་ཆ་དང་སྙིང་པོའི་སྔགས་བཏུ་བའི་དང་། ང་དགུ་པ་ཡུམ་གྱི་སྙིང་པོ་ཡི་
གེ་བཅུ་གསུམ་ལས་ལྷ་མོ་བཅུ་གསུམ་སྒོམ་པ་སྔགས་དང་སྙིང་པོ་སྒོམ་པའི་་
དང་། དྲུག་ཅུ་པ་ཞལ་བཞི་པའི་སྔགས་བཏུ་བ་དང་། སྔགས་དེའི་ལྷ་འཇིག་
རྟེན་གསུམ་རྒྱལ་ལ་ཁྲོ་བོ་བཞིས་བསྐོར་བའི་དཀྱིལ་འཁོར་དང་། རྣལ་
འབྱོར་གྱི་ཡོ་བྱད་ལ་རྩོད་པ་སྤང་བ་སྟོན་པ་ཁྲོ་བོ་བཞི་བསྐྱེད་པ་དང་། རྡོ་
རྒྱུས་ཀྱིས་བྲིས་ཏེ་བཏུ་བའི་དང༌། རེ་གཅིག་པ་ཧེ་རུ་ཀ་ཞལ་ལྔ་ཕྱག་བཅུ་པ་
ལ་ལྷ་མོ་བརྒྱད་ཀྱིས་བསྐོར་བའི་དཀྱིལ་འཁོར། གཙོ་བོ་འཕོ་བའི་ཚུལ་དང་
བཅས་པ་སྟོན་པ་སྟེ་ཚན་གྱི་རྣལ་འབྱོར་གྱི་དང་། རེ་གཉིས་པ་བདེ་མཆོག་
བོང་ཞལ་ཅན་གྱིས་གཙོ་བྱས་པའི་དཀྱིལ་འཁོར། བོང་བུའི་མཛད་པ་དངོས་
གྲུབ་ཀྱི་རྒྱུ་སྒྲུབ་པའི་དང་། རེ་གསུམ་པ་དཀྱིལ་འཁོར་གཅིག་གི་ནང་དུ་
དཀྱིལ་འཁོར་ལྔ་བྱས་པ་ལ། མཁའ་འགྲོ་ལྔ་ལ་འཁོར་བཞི་བཞིས་བསྐོར་པ།
ཕྱི་ལ་སྒོ་བ་བཞི། མཚམས་མ་བཞི་དང་བཅས་པ་གསང་བའི་ཡེ་ཤེས་ཀྱི་
རིགས་བསྡུས་ཀྱི་དང་། རེ་བཞི་པ་རྡོར་སེམས་ལ་ལྷ་མོ་བཞིས་བསྐོར་བའི་
དཀྱིལ་འཁོར་རྫོགས་རིམ་དང་བཅས་པ་ལྷ་མོ་བཞི་གསང་བའི་ཁ་སྦྱར་གྱི་་་་
དང༌། རེ་ལྔ་པ་ཁྲོ་བོ་རྡོ་རྗེ་འཇིགས་བྱེད་ལ་བརྟེན་ནས་མངོན་སྤྱོད་སྒྲུབ་པ་
452



ཁ་སྦྱར་མནན་པའི་སྟེ། འདི་ལའང་འགྲེལ་པར་དཀྱིལ་འཁོར་བཤད་དོ། །རེ་
དྲུག་པ་སྐྱེ་བ་བདུན་པའི་ཤ་ལ་བརྟེན་ནས་ལས་ཚོགས་སྒྲུབ་པ་ཕྱུགས་ཆེན་་་
སྒྲུབ་པའི་དང་། རེ་བདུན་པ་བདེ་མཆོག་གི་ལྷ་རྣམས་འཇམ་དཔལ་སྒྱུ་
འཕྲུལ་དྲ་བའི་ཞི་བའི་ལྷར་བསྒྱུར་བའི་སྒྲུབ་ཐབས་སྟོན་པ་རང་གི་ཆོས་ཀྱི་
ཡེ་ཤེས་ལས་བསྐྱེད་པའི་བསྐྱེད་པ་སྡོམ་པའི་དང་། རེ་བརྒྱུད་པ་མཱ་མ་ཀཱི་
དང༌། སྤྱན་མ་དང་། སྒྲོལ་མ་དང༌། གོས་དཀར་མོ་དང་། འོད་ཟེར་ཅན་
དང་། ཛམྦྷ་ལ་མ་དང་། ལྷ་མོ་སྐུལ་བྱེད་མ་དང་། ས་འཛིན་མ་དང་བརྒྱད་
ཞལ་བཞི་ཕྱག་བཅུ་གཉིས་པ་དང་། སོ་སོར་འབྲང་མ་རྣམས་རང་ཞིང་གི་ཁྲོ་
བོ་དང་མཉམ་པར་སྦྱོར་བའི་སྒྲུབ་ཐབས་ཏེ། འདིར་སངས་རྒྱས་ཐམས་ཅད་
རབ་སྒྲུབ་པའོ། །ཞེས་པ་ཡན་ཆད་ལ་འགྲེལ་པར་ལེའུ་དྲུག་ཅུ་རེ་བརྒྱད་པར་
མཛད་ཅིང་། ལྷ་མོ་དེ་རྣམས་ལ་དཀྱིལ་འཁོར་བཞི་བཞེད་དོ། །སྔགས་དང་
དེ་ཉིད་བསྟན་པ་ཡི། །ཞེས་པ་མན་ཆད་རེ་དགུ་པར་བཞེད་དེ། དེ་དག་གིས་
ཕྱིའི་གནས་ཉི་ཤུ་རྩ་བཞི་ལ་སོགས་པ་དྲང་དོན་ཡིན་པ་དང་། ནང་གི་
བསམ་གཏན་གཙོ་ཆེ་བས་བསམ་གཏན་སྒོམ་པར་གདམས་པས་བདག་ཉིད་
སྒོམ་པའི་དང༌། རེ་དགུ་པས་དེ་བཞིན་གཤེགས་པ་ཐམས་ཅད་འདུས་ནས་
ཆེད་དུ་བརྗོད་དེ་སྟོན་པ་ལ་ལེགས་སོ་ཞེས་གསོལ་ནས་ཅང་མི་སྨྲ་བར་གྱུར་
ཏེ་མངོན་པར་དོགས་པ་མེད་པའི་སྒོམ་པ་ཞེས་བྱ་བའི་ལེའུ་སྟེ་དེས་རྫོགས་
སོ། །
འདི་ལ་འགྲེལ་པར་དཀྱིལ་འཁོར་ལྔ་བཅུ་ང་དྲུག་ཡོད་པར་བཤད་ལ།
དངོས་སུ་དཀྱིལ་འཁོར་སུམ་ཅུ་སོ་བརྒྱད་གསུངས་ཤིང༌། ལེའུ་དགུ་པར།
འཁོར་ལོ་ལྔ་པོ་སོ་སོ་ཡི། །ཆོ་གའི་དབྱེ་བས་བསྒོམ་བྱ་སྟེ། །བླ་མེད་འཁོར་ལོ་
453



ལྔ་པོ་ནི། །མངལ་སྐྱེས་སོ་སོའི་དབྱེ་བ་དག །སོ་སོའི་དབྱེ་བས་ཕྱེ་བ་ཡི། །
རྣལ་འབྱོར་མ་ཡི་གཙོ་བོ་སྒོམ། །ཞེས་པ་ལ་འགྲེལ་པར་སྔར་བཤད་པའི་
དཀྱིལ་འཁོར་ལྔ་པོ་ལྷ་རེ་རེས་གཙོ་བོ་བྱས་ནས། གཞན་འཁོར་དུ་བྱས་པ་སྟེ།
དེ་ལ་སྔ་མས་གཙོ་བོ་བྱས་ནས་ཕྱི་མ་རྣམས་ཀྱིས་འཁོར་བྱས་པ་དང༌། ཕྱི་
མས་གཙོ་བོ་བྱས་ནས་སྔ་མ་རྣམས་ཀྱིས་འཁོར་བྱས་པས་ཐུག་པ་མེད། ཅེས་
བཤད་དེ། དཀྱིལ་འཁོར་ཐ་དད་ཀྱི་གཙོ་འཁོར་བརྗེ་བ་ནི་དགོངས་པ་མིན་
ནམ་སྙམ། དཀྱིལ་འཁོར་རེ་རེའི་གཙོ་འཁོར་བརྗེས་ནས། སྐུ་གསུང་
ཐུགས་གསུམ་པོ་རེ་རེ་ལ་ལྷ་ཉི་ཤུ་རྩ་གཅིག་རེ། དམ་ཚིག་ལ་ལྷ་བཅུ་གསུམ།
ཡེ་ཤེས་ཀྱི་འཁོར་ལོ་ལ་ལྔ་སྟེ་བསྡོམས་པས་བརྒྱད་ཅུ་རྩ་གཅིག་གིས་དཀྱིལ་་་
འཁོར་བརྒྱད་ཅུ་རྩ་གཅིག་ཏུ་འགྱུར་རོ། །ཡང་ལེའུ་དེ་ཉིད་ལས། ཇི་ལྟར་རྡོ་
རྗེ་ཧེ་རུ་ཀ །དེ་བཞིན་ལྷ་མོ་དབུས་སུ་སྟེ། །ཞེས་པས་སྔར་བཤད་པའི་དཀྱིལ་
འཁོར་ལྔ་ལ། ཡུམ་གྱིས་གཙོ་བྱས་པའི་དཀྱིལ་འཁོར་ལ། དེ་ལ་གཙོ་མོ་འཕོ་
བའི་དབྱེ་བས་བརྒྱད་ཅུ་རྩ་གཅིག ཡང་ལེའུ་དེ་ཉིད་ལས། དཔའ་བོ་གཅིག་
པུ་ཧེ་རུ་ཀའི། །སྐུ་མདོག་ཇི་བཞིན་ཕག་མོ་སྟེ། །ཞལ་ཕྱག་ཕྱག་མཚན་དེ་
བཞིན་ནོ། ། ཞེས་སོགས་ཀྱིས་ལེའུ་དགུ་པའི་ཧེ་རུ་ཀའི་ལུས་ལ་ལྷ་འགོད་
པའི་དོད་པོ་ཕག་མོར་བསྒྱུར་བ་དང་། ཡང་ལེའུ་དེ་ཉིད་ལས། བྷ་གའི་
དབུས་སུ་རྣམ་སྒོམ་པའི། །ལྔ་ཡི་བདག་ཉིད་དབྱེར་ལྡན་པ། །ཐོད་པ་བཅས་
པར་ལྡན་པ་དང་། །ཞེས་པས་སྐུ་གསུང་ཐུགས་དམ་ཚིག་ཡེ་ཤེས་ཀྱི་དཀྱིལ་
འཁོར་ལྔ་ལ། ལེའུ་དགུ་པའི་གོང་སྐྱེས་བསྐྱེད་ཆོག་ལྟར་བྱས་པའི་དཀྱིལ་
འཁོར་ལྔ་དང་། ཡང་དེ་ཉིད་ལས། རྣལ་འབྱོར་མ་ཡང་རིམ་བཞིན་སྒོམ། །
ཞེས་པས་དེ་ཉིད་ལ་ཡུམ་གྱིས་གཙོ་བྱས་པའི་དཀྱིལ་འཁོར་ལྔ་དང་། ཡང་དེ་
454



-
ཉིད་ལས། བྷ་གའི་དབུས་སུ་མི་སྣང་བའི། །འཁོར་ལོའི་རྒྱལ་པོ་བསྒོམ་བྱ་
ཞིང་། །དེར་ནི་དཔའ་བོའི་འཁོར་ལོ་རྣམས། །འཁྱུད་པའི་ཕྱག་རྒྱུར་བསྒོམ་
བྱ་སྟེ། །རང་རང་གི་ནི་རྣལ་འབྱོར་མ། །སྙིང་གར་སྦས་པ་རྣམ་པར་སྒོམ། །
འཁོར་གྱི་འཁོར་ལོ་རྣལ་འབྱོར་མ། །ཕྱག་བཞི་ཡིས་ནི་རྣམ་པར་མཛེས། །
ཕྱག་གཉིས་དག་ནི་འཁྱུད་པ་དང་། །ཕྱག་གཞན་སྣ་ཚོགས་མཚན་མར་
ལྡན། །ཞེས་པ་ལྷ་ཡབ་ཡུམ་སྦྲག་མ་རྣམས་ཀྱི་ཡུམ་སྙིང་གར་སྦས་ནས་ཕྱག་
གཉིས་འཁྱུད་པའི་ཕྱག་རྒྱ་བྱས་པ། ལྷ་མོ་རྐྱང་རྣམས་ཕྱག་གཉིས་འཁྱུད་
པའི་ཕྱག་རྒྱ་བྱས་པའི་དཀྱིལ་འཁོར་ལྔ་དང་། ཡང་། དེ་རྣམས་བྷ་གའི་
དབུས་སུ་ནི། །མི་སྣང་དཔའ་བོ་སྒོམ་པ་སྟེ། །ཀུན་རྫོབ་སྦས་པའི་རྣལ་འབྱོར་
ནི། །མི་སྣང་སྒོམ་པ་མཆོག་ཡིན་ནོ། །ཞེས་པས་ལྷ་ཡབ་ཡུམ་སྦྲག་མ་ཡོད་
པའི་ཡབ་རྣམས་སྙིང་གར་སྦས་པའི་དཀྱིལ་འཁོར་ལྔ་དང་། ཡང་། ལྔ་པོ་
འདུས་པར་སྒོམ་པ་དང་། །འཁོར་ལོའི་དབྱེ་བའི་དབྱེ་བ་ཡིས། །ཅི་ལྟའི་རྣལ་
འབྱོར་སྒོམ་པ་སྟེ། །ཞེས་པས། དཀྱིལ་འཁོར་གཅིག་ཏུ་སྐུ་གསུང་ཐུགས་དམ་
ཚིག་ཡེ་ཤེས་ལྔ་པོ་ཐམས་ཅད་འདུས་པའི་དཀྱིལ་འཁོར་སྒོམ་པ་སྟེ། འགྲེལ་
པ་ལྟར་ན་ལྷ་དྲུག་ཅུ་རྩ་གཉིས་ཚང་བར་སྒོམ་པར་བཞེད། ཡང་ན་དཀྱིལ་
འཁོར་གཅིག་གི་ནང་དུ་དཀྱིལ་འཁོར་ཐམས་ཅད་ཚང་བ་རིགས་བསྡུས་་་་་
པའི་དཀྱིལ་འཁོར་ཡིན་པར་མངོན་ནོ། །ལྷ་དྲུག་ཅུ་རྩ་གཉིས་ཚང་བ་ལ་
བཞེད་པ་ལྟར་ན། སྔར་བཤད་པའི་དཀྱིལ་འཁོར་གྱི་གཙོ་བོ་རེ་རེའི་འཁོར་
དུ་ ཐམས་ཅད་ཚང་བས་དཀྱིལ་འཁོར་བརྒྱ་དང་བརྒྱད་ཅུ་རྩ་གསུམ་དུ་
འགྱུར་རོ། །དཀྱིལ་འཁོར་རིགས་བསྡུས་པ་ཡིན་པ་ལྟར་ན། རྩ་བའི་ལྔ་
བསྡུས་པ། ཡུམ་གྱིས་གཙོ་བྱས་པའི་རིགས་བསྡུས་གཉིས། དེ་གཉིས་ལ་
，
455



བསྐྱེད་ཆོག་སྤོས་པའི་རིགས་བསྡུས་གཉིས། ཡབ་ཡུམ་སྦས་པའི་རིགས་
བསྡུས་གཉིས་ཏེ་དྲུག་ཏུ་འགྱུར་ལ། འཁོར་ལོའི་དབྱེ་བའི་དབྱེ་བ་ཡིས། །
ཞེས་པ་ནི་སྐུ་ལ་སྐུའི་དཀྱིལ་འཁོར་གྱིས་བསྐོར་བ་ལ་ སོགས་པ་སྟེ་སྔར་་་་་
བཤད་པ་ཉིད་དོ། །བདག་པོ་ལ་སོགས་དབྱེ་བ་ཡིས། །རིགས་ཀྱི་དབྱེ་བ་རྣམ་
པར་བསྒོམ། །ཞེས་པ་ནི། འགྲེལ་པར་ལྷ་ཕོའི་གཙོ་བོ་འཕོ་ཚུལ་ཏེ། སྐུ་
གསུང་ཐུགས་གསུམ་ལ་དགུ་དགུ། དམ་ཚིག་དང་ཡེ་ཤེས་ལ་རེ་རེ་སྟེ་ཉི་ཤུ་
རྩ་དགུ། བསྐྱེད་ཆོག་བསྒྱུར་བ་ལྔ་ལ་ཉེར་དགུ། ཡུམ་སྦས་པ་ལྔ་ལ་ཉེར་
དགུའོ། །ལྷ་མོའི་དབྱེ་བའི་དབྱེ་བ་ཡིས། །བདག་པོ་ཡང་ནི་རྣམ་པར་
བསྒོམ། །ཞེས་པ་ནི། ལྷ་མོས་གཙོ་བྱས་པའི་གཙོ་བོ་འཕོ་ཚུལ་ཏེ། སྐུ་གསུང་
ཐུགས་དམ་ཚིག་ལ་བཅུ་གཉིས་རེ། ཡེ་ཤེས་ལ་བཞི་སྟེ་ལྔ་བཅུ་ང་གཉིས།
ཡུམ་གྱིས་གཙོ་བྱས་པའི་བརྒྱད་ཅུ་རྩ་གཅིག དེ་ལྟར་བསྐྱེད་ཆོག་སྦོས་པ་ལ་
ང་གཉིས་དང་བརྒྱད་ཅུ་རྩ་གཅིག ཡུམ་སྦས་པ་ལ་ང་གཉིས། ཡབ་སྦས་པ་
ལ་བརྒྱད་ཅུ་རྩ་གཅིག དེ་རྣམས་བསྡོམས་པས་བཞི་བརྒྱ་བརྒྱད་ཅུ་རྩ་དྲུག་
གོ །མིང་གི་དབྱེ་བའི་དབྱེ་བ་ཡིས། །མཁའ་འགྲོའི་སྒྲ་ནི་རབ་ཏུ་སྦྱར། །ཞེས་
པས། གང་དབུས་སུ་སོང་བ་དེ་དང་དེའི་མཁའ་འགྲོའི་དཀྱིལ་འཁོར་དུ་
གྱུར་ཏོ། །ཡང་ན་སྐུ་གསུམ་དབྱེ་དབང་གིས། །དེ་ནི་བདག་པོར་བྱ་བ་ཡིན། །
བདག་པོ་ལ་སོགས་དབྱེ་བ་ཡིས། །འཁོར་ལོའི་དབྱེ་བ་བྱ་བ་ཡིན། །རིགས་ཀྱི་
དབྱེ་བས་དཔའ་བོ་དང་། །རྣལ་འབྱོར་མ་རྣམས་ཐམས་ཅད་དབྱེ། །ཞེས་
པས། སྐུ་གསུམ་དབྱེར་མེད་གཙོ་བོར་བྱས་ནས་སྐུ་གསུམ་གྱི་དབང་གིས་
འཁོར་ལོ་གསུམ། རིགས་ལྔའི་དབང་གིས་དཔའ་བོ་དང་རྣལ་འབྱོར་མ་
ཐམས་ཅད་ཚང་བར་སྒོམ་པར་བསྟན་པར་འགྲེལ་པར་བཤད་ལ། འདི་
456



དཀྱིལ་འཁོར་གཅིག་ཡིན་ཅིང་། དེ་ལ་ཡབ་དང་ཡུམ་གྱིས་གཙོ་བོ་བྱས་པ་
གཉིས། དེ་ལ་གཙོ་བོ་འཕོ་བའི་དབྱེ་བས་བདུན་ཅུ་རྩ་བཞིར་འགྱུར་རོ། །དེ་
རྣམས་ཀྱི་སྟེང་དུ་ལུས་དཀྱིལ་གཉིས། རིགས་བསྡུས་དྲུག་བསྣན་པས་དཀྱིལ་
འཁོར་ལྔ་བརྒྱ་དྲུག་ཅུ་རྩ་བརྒྱད་དོ། །ལེའུ་བཅུ་གཉིས་པར། བྷ་གའི་དབུས་
སུ་ཧེ་རུ་ཀ །རྣལ་འབྱོར་མ་དང་བཅས་པ་བལྟ། །འཁོར་ལོས་བསྒྱུར་བའི་
སྦྱོར་བ་ཡིས། །ཁཱ་གདོང་མ་སོགས་ཕྱི་རོལ་དགོད། །ཡང་ན་བདག་པོ་ཧེ་རུ་
ཀ །མཁའ་འགྲོ་བཞི་ཡིས་བསྐོར་བ་བསམ། །ཞེས་པས། དཀྱིལ་འཁོར་
གཉིས་བསྟན། ཉེར་གསུམ་པར། ཇི་ལྟར་འདོད་བཞིན་བསྒོམས་ནས་ནི། །
དབུས་ཀྱི་གཙོ་བོ་རྣམ་པར་བརྟག །སངས་རྒྱས་བྱང་ཆུབ་སེམས་དཔའ་
འམ། །ཁྲོ་བོ་སྣ་ཚོགས་དུ་མའམ། །ཁ་ཅིག་དེ་བཞིན་གཤེགས་པའམ། །མ་
མོའི་རིགས་ཀྱི་ཁྱད་པར་དང༌། །འོད་ཟེར་ཅན་དང་སྐུལ་བྱེད་མ། །ཤེས་རབ་
ཕ་རོལ་ཕྱིན་དེ་བཞིན། །ཞེས་པའི་དོན། སངས་རྒྱས་ཡབ་ཡུམ་བཅུ། བྱང་
ཆུབ་སེམས་དཔའི་སེམས་མ་ཉི་ཤུ་རྩ་བཞི། ཁྲོ་བོ་སྣ་ཚོགས་དུ་མ་སྟེ་བརྒྱད།
མ་མོ་བཅུ་གཉིས། འོད་ཟེར་ཅན། སྐུལ་བྱེད་མ། ཤེས་རབ་ཀྱི་ཕ་རོལ་ཏུ་
ཕྱིན་མ་རྣམས་ཀྱིས་གཙོ་བྱས་པའི་དཀྱིལ་འཁོར་ཏེ་ལྔ་བཅུ་ང་བདུན་དང་།
ལེའུ་སོ་བདུན་པར། ཡང་ན་སོ་སོར་བསྒོམ་པར་བྱ། །ཞེས་པས། གོ་ཆ་ཡབ་
ཡུམ་སོ་སོར་བྱས་པའི་དཀྱིལ་འཁོར་གཉིས། ཡང་ན་འཁོར་ལོ་ཟུར་དྲུག་པ།
ཞེས་པ་འཇམ་པའི་རྡོ་རྗེའི་དཀྱིལ་འཁོར་གཅིག་བསྟན། ང་བཞི་པར།
གནས་དང་བླ་མའི་བརྒྱུད་རིགས་ཀྱིས། ཁ་ཅིག་རྣལ་འབྱོར་མ་རུ་འདོད། །
ཅེས་པས། རྣལ་འབྱོར་མས་གཙོ་བྱས་པའི་དཀྱིལ་འཁོར་གཅིག་བསྟན། ང་
ལྔ་པར། གཞན་ཡང་གྲུ་གསུམ་དབུས་དག་ཏུ། །ཞེས་པས་དཀྱིལ་འཁོར་
457



་་་
གཅིག་བསྟན། རེ་གཅིག་པར། ཕག་མོའམ་ནི་ཡང་ན་གཞན། །བདག་མོར་
ཡང་ནི་གཞག་བྱའམ། །རྡོ་རྗེ་སེམས་དཔའ་བདག་པོར་ནི། །མཁས་པས་
ཀྱང་ནི་བསྒོམ་པར་བྱ། །ཞེས་པས་གཙོ་བོ་འཕོ་བས་དཀྱིལ་འཁོར་དགུ་
བསྟན། འགྲེལ་པས་ཁ་བསྐངས་པའི་དཀྱིལ་འཁོར་བརྒྱད་དེ། དེ་ལྟར་ཀུན་
དྲིལ་བས་དཀྱིལ་འཁོར་དྲུག་བརྒྱ་དང་བརྒྱད་ཅུ་རྩ་གཅིག་བསྟན་ནོ། །འདི་
ལ་གཞུང་ཚད་སྟོང་ཕྲག་བརྒྱད་ཡོད་དོ། །ཞེས་བླ་མ་རྣམས་གསུང་ངོ༌། །
དཔལ་རྡོ་རྗེ་མཁའ་འགྲོ་ཞེས་བྱ་བའི་རྒྱུད་ཆེན་པོ་ནི། གསང་བ་མཆོག་གི་
དགྱེས་པ་ན། ཞེས་སོགས་ཀྱིས་རི་རབ་ཀྱི་སྟེང་གི་གཞལ་ཡས་ཁང་ན་སྟོན་པ་
དཔའ་བོ་དང་རྣལ་འབྱོར་མའི་འཁོར་གྱིས་བསྐོར་ནས་བཞུགས་པའི་གླེང་་་་
གཞི་དང་། བསྐྱེད་རིམ་གྱི་ཚུལ་གྱིས་བཅོམ་ལྡན་འདས་ཀྱི་ངོ་བོ་དང༌། དེ་
ཉིད་བུད་མེད་ཀྱི་ཚུལ་དུ་བསྟན་པ་དང་། དེ་ཁོ་ན་ཉིད་ཀྱི་དོན་དང་། རྒྱུད་
ཀྱི་བརྗོད་བྱའི་རྣམ་པ་དང་། འཁོར་ལོས་བསྒྱུར་བ་དྲུག་གི་རྣལ་འབྱོར་དང་།
རྡོ་རྗེ་སེམས་དཔའི་དཀྱིལ་འཁོར་སྒོམ་པའི་ཆོ་ག་དང་། གཉིས་སུ་མེད་པའི་
དེ་ཁོ་ན་ཉིད་རྣམ་པར་བསྟན་པས་མཆོག་གི་དེ་ཁོ་ན་ཉིད་ཀུན་ཏུ་སྣང་བའི་
ཡུལ་ལ་འཇུག་པའི་ཡེ་ཤེས་ཀྱི་ལེའུ་སྟེ་དང་པོའོ། །གཉིས་པ་ལྷ་མོས་ཞུས་
ནས་རྩ་སྔགས་བཏུ་བ་གསུངས་པས། ཞིང་ཐམས་ཅད་གཡོས་ཤིང་གདུག་པ་
ཅན་ཀུན་བཏུལ་ལོ། །དེ་ནས་རྡོ་རྗེ་མཁའ་འགྲོའི་དཀྱིལ་འཁོར་དང་། དེའི་
ལས་སྦྱོར་བརྒྱ་ཐམ་པ་གསུངས་ཏེ། ལས་ཀྱི་ཚོགས་ཐམས་ཅད་ཀྱི་ཆོ་ག་དང་།
སྒྱུ་འཕྲུལ་ཆེན་མོའི་སྔགས་ཀྱི་རྣམ་འཕྲུལ་གྱི་ལེའུའོ། །གསུམ་པ་བརྗེད་བྱེད་
ཀྱིས་འཛིན་པ་དང༌། སྲོག་ཆགས་བསྲུང་བ། རེངས་པ། ལམ་བསྲུང་། སེར་
ར་བསྲུང་བ། རྡོ་རྗེ་མཁའ་འགྲོ་མའི་དཀྱིལ་འཁོར་བྲིས་ནས་ཆར་དབབ་པ།
458



LL， -
ཆར་བཟློག་པ་རྣམས་གསུངས་ཏེ། ཀླུ་ཐམས་ཅད་དགུག་པའི་དང་། བཞི་པ་
སྔར་གསུངས་པའི་ཆར་དབབ་པ་ལ་སོགས་པའི་ལས་ཀྱི་ཁ་སྐོང་དང་། ཀླུའི་
དཀྱིལ་འཁོར་དང་། གོང་བུ་དགུག་པ་དང༌། དབབ་པ་དང༌། གཟུག་པ་
དང་། ཚོགས་བདག་གི་ཆར་འབེབས་དང་། ངག་མནན་དང་། དབང་
དགུག་པ་དང༌། རེངས་པ་དང་། བཅིང་བ་དང༌། དགུག་པ་དང༌། བསྐྲད་
པ་དང་། བསྲུང་བ་དང་། རེངས་པ་དང་། སྐྱོད་པ་དང་། དགའ་བར་བྱེད་
པ་རྣམས་གསུངས་ཏེ། ལས་ཐམས་ཅད་ཀྱི་ཚོགས་འབྱུང་བའི་དང་། ལྔ་བ་
རྡོ་རྗེ་མཁའ་འགྲོ་ཕྱག་བརྒྱད་པའི་རྣལ་འབྱོར་གྱིས་ཆར་དབབ་པ་ལ་སོགས་
པའི་ལས་ཚོགས་སྟོན་པ་ཀླུ་ཐམས་ཅད་དགུག་པ་ལ་སོགས་པའི་དང་། དྲུག་
པ་ཀླུའི་སྔགས་བཏུ་བའི་དང་། མི་སྣང་བ་ལ་སོགས་པའི་ལས་སྦྱོར་སྟོན་པ་
ཀླུའི་སྔགས་དང་། འཁྲུལ་འཁོར་གྱི་དང་། བདུན་པ་ལག་པའི་ཕྱག་རྒྱ་དང་།
གཡོ་ལྡན་མའི་མཚན་མའི་མཚན་ཉིད་ཀྱི་དང་། བརྒྱད་པ་ལག་པའི་བརྡ་
དང་བརྡ་ལན་དང་། ངག་གི་བརྡའི་དང་། དགུ་པ་ལས་ཆེན་བཅུ་གཉིས་ཀྱི་
འཁྲུལ་འཁོར་ཆེན་པོ་བཅུ་གཉིས་སྟོན་པ་འཁྲུལ་འཁོར་ཐམས་ཅད་འབྱུང་་་
བའི་དང་། བཅུ་པ་རླུང་གི་རྒྱུ་ཚུལ་དང་དུས་སྦྱོར་གཉིས་ཀྱི་རྩིས་འབྲས་སྟོན་
པ་དབུགས་འབྱུང་བའི་དང་། བཅུ་གཅིག་པ་ཕྲ་མོ་དང་གཏུམ་མོའི་རྣལ་
འབྱོར་དང༌། རྐང་པ་དང་། གོང་བུ་དང་། ཁུ་བ་དང་། ཁྲག་འགུག་པ་སྟོན་
པ་སྒྱུ་མ་ཐམས་ཅད་ཀྱི་རྣམ་འཕྲུལ་གྱི་དང་། བཅུ་གཉིས་པ་རྡོ་རྗེ་མཁའ་
འགྲོའི་དཀྱིལ་འཁོར་གྱི་མངོན་རྟོགས་སྟོན་པ་རྡོ་རྗེ་མཁའ་འགྲོ་འབྱུང་བའི་
དང༌། བཅུ་གསུམ་པ་དཔའ་བོ་དང་རྣལ་འབྱོར་མ་གཉིས་སུ་མེད་པའི་རྣལ་
འབྱོར་དང་རྣལ་འབྱོར་མ་རེ་རེའི་རྣལ་འབྱོར་གྱིས་ལས་རྒྱས་བསྒྲུབ་པར་་་་་
459



བྱེད་པ་དཔའ་བོ་དང་གཉིས་སུ་མ་ཆོད་པ་ལས་ཐམས་ཅད་འབྱུང་བ་ཞེས་
བྱ་བའི་དང་། བཅུ་བཞི་པ་ཕྱི་ནང་གི་ཡུལ་ཉེར་བཞི་དང༌། དེའི་དཔའ་བོ་
དང་རྣལ་འབྱོར་མ་སྟོན་པ་ཡུལ་གྱི་དགོད་པ་དང་དཔའ་བོ་དང་གཉིས་སུ་་་
མེད་པའི་དང༌། བཅོ་ལྔ་པ་གཏུམ་མོའི་རྣལ་འབྱོར་རྒྱས་པ་གཙོ་བོར་བྱས་
པའི་འཆི་བླུ་སོགས་སྟོན་པ་དུས་གསུམ་དུ་འབྱུང་བའི་སྔགས་དང་རྒྱུད་དང་
དེའི་སྦྱོར་བ་དང་དུས་སུ་འཆི་བའི་དང་། བཅུ་དྲུག་པ་འཁོར་ལོ་བྲི་བའི་
ཐབས་དང༌། དཀྱིལ་འཁོར་ལ་ལྷ་དགོད་པའི་ཐབས་དང༌། གདེངས་ཀའི་
འཁོར་ལོ་ལས་ཚོགས་དང་བཅས་པ་དང་། སྲུང་བའི་འཁོར་ལོ། འཁོར་ལོའི་
རྒྱལ་པོ། བཀའི་འཁོར་ལོ། མངོན་ཤེས་ཀྱི་འཁོར་ལོ་ཞེས་བྱ་བ་ནད་སེལ་བ།
རྣལ་འབྱོར་མ་དྲུག་གི་འཁོར་ལོ། དཔའ་བོ་དྲུག་གི་འཁོར་ལོ། མཁའ་འགྲོ་
མ་སྙིང་པོའི་སྔགས་ཀྱི་འཁོར་ལོ་རྡོ་རྗེ་ཕག་མོའི་འཁོར་ལོ་རྣམས་ལ་བརྟེན་་་་
པའི་ལས་རབ་འབྱམས་སྟོན་པ་འཁོར་ལོ་འབྱུང་བ་ཞེས་བྱ་བའི་དང་། བཅུ་
བདུན་པ་སྨན་རྣམས་ཀྱི་ནུས་པ་དང་སྦྱོར་ཐབས་སོགས་སྟོན་པ་བཅུད་ལེན་
གྱི་ཆོ་གའི་དང་། བཅོ་བརྒྱད་པ་མཁའ་འགྲོ་མ་རྣམས་འདུ་བའི་ཡུལ་དང༌།
ཡུལ་དེར་མཁའ་འགྲོ་མ་དང་ཞིང་སྐྱོང་གང་གནས་པ་དང༌། དེ་རྣམས་
མཆོད་པའི་གཏོར་ཆོག་དང་བཅས་པ་འདུ་བ་གཏན་ལ་དབབ་པའི་དང༌།
བཅུ་དགུ་པ་མ་མོའི་དཀྱིལ་འཁོར་མ་མོ་ལ་སོགས་པའི་སྒྲུབ་ཐབས། གཟའི་
སྒྲུབ་ཐབས་དང་བཅས་པས་འབྱུང་པོ་ཐམས་ཅད་ཀྱི་སྒྲུབ་ཐབས་གཟའི་་་་་
སྒྲུབ་ཐབས་དང་བཅས་པའི་དང་། ཉི་ཤུ་པ་འཆི་ལྟས་རྒྱས་པ་སྟོན་པ་རྩ་
དང་མཉམ་པར་སྦྱོར་བ་དང་དབུགས་དབྱུང་བའི་དང་། ཉེར་གཅིག་པ་
འཕོ་བ་དང་འཕོ་བ་གྲོང་འཇུག་དང་། མངོན་ཤེས་སྒྲུབ་པ་དང་། སྒོ་གང་
460



ནས་འཕོས་པས་འགྲོ་བ་གང་དུ་སྐྱེ་བ་དང་། སྒོ་བཀག་ནས་འཕོ་བའི་རྣལ་
འབྱོར་ཕན་ཡོན་དང་བཅས་པ། གོང་དུ་འཕོ་བའི་བསམ་གཏན་དང་སེངྒེ་
རྣམ་པར་རོལ་པའི་ཕྱག་རྒྱུའི་སྦྱོར་བའི་དང་། ཉེར་གཉིས་པ་ངག་དང་ལག་
པའི་བརྡ་སྟོན་པ་ངག་གི་ཕྱག་རྒྱའི་མཚན་ཉིད་ཀྱི་དང༌། ཉེར་གསུམ་པ་རྡོ་
རྗེའི་གླུ། གཟའི་འཁོར་ལོ། དུས་སྦྱོར་གྱི་འཁོར་ལོ་ལ་བརྟེན་ནས་དགེ་མི་
དགེ་བརྟག་པ་གཟའ་ངེས་པར་འགྱུར་བ་དབང་དུ་བྱས་པའི་དང༌། ཉེར་
བཞི་པ་འཇིག་རྟེན་པའི་ལམ་དུ་འཇུག་པའི་མོ་རྩིས་སྟོན་པ། མོ་རྩིས་དང་
གཟའ་འབྱུང་བ་དང་ཡི་གེའི་བརྡའི་དང་། ཉེར་ལྔ་པ་འཆི་ལྟས་དང་སྐར་མ་
དང་གཟའི་སྦྱོར་བ་སྟོན་པ་ཐམས་ཅད་འབྱུང་བའི་དང་། ཉེར་དྲུག་པ་མིག་
བཙུམ་ནས་ལོའི་བར་དུས་སྟོན་པ་དུས་འབྱུང་བའི་དང་། ཉེར་བདུན་པ་
སྐར་མའི་རིགས་ལ་སོགས་པ་སྟོན་པ་སྐར་མའི་ནུས་པའི་ཆོ་གའི་དང་། ཉེར་
བརྒྱད་པ་ཚེས་ལ་གཟའ་དང་སྐར་མ་ཤར་བའི་དགེ་མི་དགེ་བརྟག་པ་ཚེས་་་
དང་རྒྱུ་སྐར་གཏན་ལ་དབབ་པའི་དང་། ། ཉེར་དགུ་པ་ལས་འགྲུབ་པའི་
མཚན་མའི་ཡེ་ཤེས་བརྟག་པ་ཡེ་ཤེས་འབྱུང་བའི་དང་། སུམ་ཅུ་པ་འགྲོ་བ་
ལྔའི་ཡེ་ཤེས་བརྟག་པ་རྡོ་རྗེ་སེམས་དཔའི་རྣམ་འཕྲུལ་འབྱུང་བའི་དང་། སོ་
གཅིག་པ་རྡོ་རྗེ་དྲིལ་བུའི་མཚན་ཉིད་ཀྱི་དང་། སོ་གཉིས་པ་བླ་མའི་མཚན་
ཉིད་དང་བསྟེན་ཚུལ་དང་དམ་ཚིག་བརྟན་པ་བླ་མ་མཉེས་པར་བྱ་བ་དང་་་་
དམ་ཚིག་དང་སྡོམ་པའི་ཆོ་གའི་དང་། སོ་གསུམ་པ་སྔགས་རྣམས་སྟོན་པ་
སྔགས་ཀྱི་ཆོ་གའི་དང༌། སོ་བཞི་པ་སྔགས་བཏུ་བའི་དགུས་དབང་གོང་མ་
གསུམ་སྟོན་པ་ཀླ་ཀློ་རྡོ་རྗེའི་དབང་གི་དང༌། སོ་ལྔ་པ་བདེ་མཆོག་བོང་བུའི་
རྣམ་པ་ཅན་གྱི་དཀྱིལ་འཁོར་ཁྲག་མར་བྱེད་པའི་ཆོ་གའི་དང་། སོ་དྲུག་པ་
461



ཞག་རེ་ལ་མཎྜལ་སྔོན་དུ་འགྲོ་བའི་ཚོགས་འཁོར་གྱི་སྐབས་ཀྱི་སྤྱོད་པ་དང་་་་
དམ་ཚིག་སྟོན་པ་ཀླ་ཀློའི་གར་དང་དམ་ཚིག་དང་སྡོམ་པའི་དང་། སོ་བདུན་
པ་ལུས་ཀྱི་འཁྲུལ་འཁོར་སྟོན་པ་ཀླ་ཀློའི་མཚོན་ཆ་ཐམས་ཅད་ཀྱི་ཕྱག་རྒྱའི་
ཡེ་ཤེས་ཀྱི་དང་། སོ་བརྒྱད་པ་ཕོ་ཉ་མོ་རྣམས་དང་སྙོམས་པར་འཇུག་པའི་
དུས་ཀྱི་སྟོན་པ་ཕོ་ཉ་མོ་འདུལ་བ། སོ་དགུ་པ་རྫས་ལ་བརྟེན་པའི་ལས་སྦྱར་
སྣ་ཚོགས་སྟོན་པ་ནུས་པའི་དབང་དུ་བྱས་པའི་དང་། བཞི་བཅུ་པ་རས་བལ་
དང་ཡུངས་ཀར་རྒྱལ་པོ་ལ་སོགས་པའི་ལས་སྦྱོར་སྟོན་པ་སྦྱངས་པའི་འབྲས་
བུའི་ཕྱག་རྒྱའི་ཡེ་ཤེས་ཀྱི་དང༌། ཞེ་གཅིག་པ་བསྒྲུབ་བྱའི་ལུས་ལ་ཡི་གེ་
བཀོད་ནས་ཞི་རྒྱས་དབང་དྲག་ལ་སོགས་པ་སྒྲུབ་པ་ཨཱ་ལི་ཀཱ་ལིའི་སྔགས་་་་་
འབྱུང་བའི་ཆོ་གའི་དང་། ཞེ་གཉིས་པ་རྩ་རྒྱུད་ཀྱི་གླེང་གཞི་ལ་སོགས་པའི་
ཚིག་ཞིབ་ཏུ་འབྱུང་བ་གསང་བ་ལ་སོགས་པའི་དེ་ཁོ་ན་ཉིད་འབྱུང་བའི་་་་་་
དང་། ཞེ་གསུམ་པ་རྫས་ལ་བརྟེན་པའི་སྦྱིན་སྲེག་གི་ལས་སྦྱོར་སྦྱིན་སྲེག་གི་
དང་། ཞེ་བཞི་པ་རོ་ལངས་ཀྱི་སྒྲུབ་པ་དང་། ནང་གི་སྦྱིན་སྲེག་གི་ཆོ་གའི་
དང༌། ཞེ་ལྔ་པ་བགྲང་ཕྲེང་སོགས་སྟོན་པ་བཟླས་པའི་དང་། ཞེ་དྲུག་པ་ས་
ལ་སོགས་པ་ལྷག་པར་གནས་པ་དང་། ཐིག་གདབ་པའི་དབང༌། ཞེ་བདུན་
པ་དངུལ་ཆུའི་བཅུད་ལེན་རྒྱས་པར་སྟོན་པ་བཅུད་ལེན་གྱི་རྫས་ཀྱི་དབང་དུ་
བྱས་པའི་དང༌། ཞེ་བརྒྱད་པ་ལས་བཞིའི་སྦྱིན་སྲེག་གི་ཆོ་ག་རྒྱས་པར་སྟོན་
པ་གསང་བའི་དོན་གྱི་སྦྱིན་སྲེག་གི་དང་། ཞེ་དགུ་པ་སྔར་གྱི་ལེའུ་ཞེ་བདུན་
པ་ལ་བཤད་པ་རྒྱས་པར་མཛད་པའི་སྒོ་ནས་བཅུད་ལེན་རྒྱས་པར་སྟོན་པ་་་
བཅུད་ལེན་གྱི་སྦྱོར་བའི་སྡོམ་པའི་དང་། ལྔ་བཅུ་པ་སྔར་བཤད་པའི་མཚོན་
ཆའི་ཕྱག་རྒྱ་ལ་སོགས་པ་ལ་བཤད་པ་བྱས་པའི་སྒོ་ནས་མཚོན་ཆའི་སྦྱོར་་་་་་
，
462



བའི་དང་། ནང་གི་མར་ཁུའི་ཆོ་ག་དང་སྨན་སྦྱོར་ལ་སོགས་པ་ངེས་དོན་དུ་
བཤད་པ་དང༌། ཐོད་པ་ལ་སོགས་པ་ངེས་དོན་དུ་བཤད་པ་དང་། རྒྱུད་ཀྱི་
ཆེ་བའི་ཡོན་ཏན་བསྟན་པ་རྣམས་ཀྱིས་རྡོ་རྗེ་སེམས་དཔའ་དབུགས་དབྱུང་
བའི་རང་བཞིན་བསྟན་པ་ཞེས་བྱ་བའི་ལེའུའོ། །འདི་ལ་དཀྱིལ་འཁོར་དྲུག་
ཡོད་དོ། །འདིའི་གཞུང་ཚད་སྟོང་ཕྲག་བརྒྱད་ཡིན་ནོ་ཞེས་བླ་མ་རྣམས་
གསུང་སྟེ། ཅུང་མེད་པ་འདྲའོ། །
མཁའ་འགྲོ་རྒྱ་མཚོ་རྣལ་འབྱོར་མའི་རྒྱུད་ཀྱི་རྒྱལ་པོ་ཆེན་པོ་ནི། སྟོན་
པ་རྣལ་འབྱོར་མའི་བྷ་ག་ལ་བཞུགས་པའི་ཚེ། བདེ་བ་ཆེན་པོའི་ཏིང་འཛིན་
གྱིས། །ཞེས་སོགས་ནས། ཡེ་ཤེས་རྒྱ་མཚོ་མཉན་པར་གྱིས། །ཞེས་པའི་བར་
གྱིས་མཉན་པར་གདམས་པ་དང་། ཕག་མོས་དབང་པོའི་དྲ་བ་ཅི་རུ་
བཤད། །ཅེས་སོགས་ཀྱིས་རྒྱུད་ཀྱི་དོན་ཞུས་པ་དང་། ལྷ་མོ་རྩེ་གཅིག་ཡིད་
ཀྱིས་ཉོན། །ཞེས་མཉན་པར་གདམས་ནས། བཅོམ་ལྡན་འདས་ཀྱི་རང་
བཞིན་དང་དཔའ་བོ་དང་རྣལ་འབྱོར་མ་གཉིས་སུ་མེད་པ་སྔོན་དུ་སྤྱོད་པའི་
མཚན་ཉིད་ཀྱིས་ལེའུ་ཐམས་ཅད་དུ་སྟོན་པའི་ཡང་དག་པའི་ཏིང་ངེ་འཛིན་
གྱི་མཚན་ཉིད། སྒྲ་ཡི་གཟུགས་ལས་བྱུང་ཞིང་ཐོན། །སོགས་ཚིགས་བཅད་
ཕྱེད་དང་ལྔས་ཡེ་ཤེས་ཆེན་པོའི་རོ་དང་མཉམ་པའི་དཀྱིལ་འཁོར། དེ་ནས་
ཚིགས་བཅད་གསུམ་གྱིས་དཔའ་བོ་ཐམས་ཅད་ཀྱི་རིམ་པ་དང་ལོངས་སྤྱོད་
ལ་སོགས་པ། དེ་ནས་ཕྱེད་དང་བརྒྱད་ཀྱིས་ལེའུ་བཅུ་དྲུག་པའི་མདོར་
བསྟན། དེ་ནས་ཕྱེད་དང་བརྒྱད་ཀྱིས་ལེའུ་གསུམ་པ་ནས་བཅུ་བཞི་པའི་
བར་གྱི་མདོར་བསྟན། དེ་ནས་བཅུ་གཉིས་ཀྱིས་སུམ་ཅུ་རྩ་བདུན་པའི་
མདོར་བསྟན། དེ་ནས་བཅུ་གཉིས་ཀྱིས་ལེའུ་ཉི་ཤུ་རྩ་དྲུག་པ་ནས་སོ་བདུན་ .
463



པའི་བར་གྱི་མདོར་བསྟན། དེ་ནས་གསུམ་གྱིས་ཉེར་ལྔ་པ་རབ་གནས་ཀྱི་
མདོར་བསྟན། དེ་ནས་བཅུ་གཉིས་ཀྱིས་ལེའུ་སོ་བརྒྱད་པ་ནས་ཞེ་གཉིས་
པའི་བར་ལས་ཚོགས་བཅུ་གཉིས་ཀྱི་མདོར་བསྟན། དེ་ནས་གཅིག་གིས་ཉེར་
གསུམ་པའི་མདོར་བསྟན། གཅིག་གིས་ཉེར་བཞི་པའི་མདོར་བསྟན། གཅིག་
གིས་ང་གཅིག་པའི་མདོར་བསྟན། དེ་ནས་དྲུག་གིས་ལེའུ་བཅུ་བདུན་པ་ལ་
སོགས་པ་དྲུག་གི་མདོར་བསྟན་ཏེ་ཡེ་ཤེས་ཀྱི་རྒྱ་མཚོ་ལ་འཇུག་པ་ཞེས་བྱ་བ་
ལེའུ་དང་པོའོ། །གཉིས་པ་རྡོ་རྗེ་ཕག་མོ་ལ་སོགས་པའི་གོ་ཆའི་སྔགས་དང་
རྩ་བའི་སྔགས་འཁྲུལ་འཁོར་དང་། ཕག་མོ་དང་ཧེ་རུ་ཀའི་དཀྱིལ་འཁོར་
སྟོན་པ་རྡོ་རྗེ་ཕག་མོ་བསྐྱེད་པ་དང༌། གཙོ་མོ་དང་འཁྲུལ་འཁོར་གྱི་འཁོར་
ལོ་དང༌། དཀྱིལ་འཁོར་སྒོམ་པ་ལ་སོགས་པའི་འོ། །འདི་ལ་འཁྲུལ་འཁོར་གྱི་
སྔགས་ཐམས་ཅད་ངེས་དོན་དུ་བཤད་དོ། །གསུམ་པ་མཁའ་འགྲོ་མས་
གཙོ་བྱས་པའི་དཀྱིལ་འཁོར་དང་ལས་ཚོགས་སོགས་སྟོན་པ་མཁའ་འགྲོ་མ་
བསྐྱེད་པའི་མཚན་ཉིད་དང་བདེ་བ་ལ་ཀུན་ཏུ་སྤྱོད་པའི་ལས་ཀྱི་དེ་ཁོ་ན་་་་་་
ཉིད་ཀྱི་རྣམ་གཞག་གི་དང་། བཞི་པ་ལཱ་མའི་དཀྱིལ་འཁོར་སོགས་སྟོན་པ་ལཱ་
མ་བསྐྱེད་པའི་མཚན་ཉིད་དང་། སྔགས་དགོད་པ་དང་འཁོར་ལོས་བསྒྱུར་
བ་དྲུག་ལ་སོགས་པའི་རང་བཞིན་དང་མྱ་ངན་ལས་འདས་པ་ལ་སོགས་པའི་
རྣམ་གཞག་གི་དང༌། ལྔ་པ་དུམ་སྐྱེས་མའི་དཀྱིལ་འཁོར་སོགས་སྟོན་པ་དུམ་
སྐྱེས་མའི་མཚན་ཉིད་དང་། བསྐྱེད་པ་དང་འཁོར་ལོ་བཞིའི་རྩའི་རྣམ་གཞག
སྔགས་དགོད་པ་ལ་སོགས་པའི་དང་། དྲུག་པ་གཟུགས་ཅན་མའི་དཀྱིལ་
འཁོར་ལ་སོགས་སྟོན་པ་གཟུགས་ཅན་མའི་མཚན་ཉིད་ཀྱི་རང་བཞིན། རྩའི་
འཁོར་ལོའི་རང་བཞིན་དང་གནས་ཀྱི་རྣམ་པར་གཞག་པ་དང་རྒྱུད་ཀྱི་་་
464



མཚན་ཉིད་ཀྱི་དང་། བདུན་པ་ལྭ་གདོང་མའི་དཀྱིལ་འཁོར་སོགས་སྟོན་པ།
ཁཱ་གདོང་མ་ལ་སོགས་པའི་སྲོག་བསྐྱེད་པའི་མཚན་ཉིད་ཀྱི་དང་། བརྒྱད་
པ་འུག་གདོང་མའི་དཀྱིལ་འཁོར་སོགས་སྟོན་པ་འུག་གདོང་མའི་ངེས་པའི་
ཚུལ་དང༌། ཡང་དག་པའི་ཆོ་ག་དང་སྲོག་ལ་སོགས་པ་བསྐྱེད་པའི་མཚན་
ཉིད་དང་། དགུ་པ་ཁྱི་གདོང་མའི་དཀྱིལ་འཁོར་ལ་སོགས་སྟོན་པ་ཁྱི་གདོང་
མའི་མཚན་ཉིད་དང་བདེ་བ་ལ་སོགས་པའི་གནས་སྐབས་ཀྱི་ཆོ་གའི་དང་།
བཅུ་པ་ཕག་གདོང་མའི་དཀྱིལ་འཁོར་དང་། ཕག་མོ་ཞལ་སུམ་ཅུ་རྩ་བདུན་
ཕྱག་བདུན་ཅུ་རྩ་གཉིས་ཞབས་བཅོ་བརྒྱད་པའི་ཆོ་ག་དང་གཉིས་སྟོན་པ།
ཕག་གདོང་མ་བསྐྱེད་པ་དང་དཀྱིལ་འཁོར་ལ་འཇུག་པའི་དང་། བཅུ་
གཅིག་པ་གཤིན་རྗེ་བརྟན་མའི་དཀྱིལ་འཁོར་སོགས་སྟོན་པ་གཤིན་རྗེ་་་་
བརྟན་མའི་རྣམ་གཞག་དང་བསྐྱེད་པའི་མཚན་ཉིད་དང་། བཅུ་གཉིས་པ་
གཤིན་རྗེ་ཕོ་ཉ་མོའི་དཀྱིལ་འཁོར་སོགས་སྟོན་པ་གཤིན་རྗེ་ཕོ་ཉ་མོ་བསྐྱེད་
པ་ལ་སོགས་པའི་མཚན་ཉིད་དང་འཆི་བ་བླུ་བའི་འཁོར་ལོ་སྒོམ་པའི་མན་་་་
ངག་གི་དང་། བཅུ་གསུམ་པ་གཤིན་རྗེ་མཆེ་བ་གཙིགས་མའི་དཀྱིལ་འཁོར་
སོགས་སྟོན་པ་གཤིན་རྗེ་མཆེ་བ་གཙིགས་མའི་རབ་ཏུ་སྦྱོར་བ་ལ་འཇུག་པ།
འཆི་བ་བླུ་བ་ལ་སོགས་པའི་དང་། བཅུ་བཞི་པ་གཤིན་རྗེ་འཇོམས་མའི་
དཀྱིལ་འཁོར་སོགས་སྟོན་པ་གཤིན་རྗེ་འཇོམས་མ་འཇུག་པ་བསྐྱེད་པ་དང༌།
དུས་སུ་འཆི་བ་བླུ་བའི་ཆོ་གའི་མཚན་ཉིད་དང་སངས་རྒྱས་ཀྱི་གནས་སྐབས་
ཀྱི་རང་བཞིན་གྱི་དང་། བཅོ་ལྔ་པ་ཧེ་རུ་ཀ་ཞལ་བཅུ་བདུན། ཕྱག་བདུན་ཅུ་
རྩ་དྲུག་པས་གཙོ་བྱས་པའི་དཀྱིལ་འཁོར་གྱི་ལྷ་ལྔ་བརྒྱ་དང་བཞི། མགྲོན་
ཐབས་ཀྱི་ལྷ་བསྐལ་བཟང་སྟོང་དུ་བཞིས་མ་ཚང་བ་དང་བཅས་པའི་དཀྱིལ་
465



འཁོར་སྒོ་བཞི་སྦྲག་ཅན་གྱི་ཆོ་ག་སྟོན་པ་བཅོམ་ལྡན་འདས་ཡང་དག་པའི་
ཏིང་ངེ་འཛིན་རྣམ་པར་གཞག་པ་དང་། མན་ངག་སྣ་ཚོགས་བསྟན་པའི།
བཅུ་དྲུག་པ་རྐང་པ་བཞི་བཅུ་རྩ་བརྒྱད་པའི་སྔགས་བ ཏུ་བ་དང་རྩ་བའི་
སྔགས་བཏུ་བའི་ཆོ་གའི་དང་། བཅུ་བདུན་པ་སྙིང་གར་གོ་ཆའི་ལྷ་རྡོ་རྗེ་
སེམས་དཔས་གཙོ་བྱས་པའི་ལྷ་སུམ་ཅུ་སོ་བདུན། ལྟེ་བར་རྡོ་རྗེ་ཕག་མོས་
གཙོ་བྱས་པའི་ལྷ་སུམ་ཅུ་སོ་བདུན་གྱི་དཀྱིལ་འཁོར་གཉིས་སྟོན་པ་རྡོ་རྗེ་་་
སེམས་དཔའ་ཕག་མོའི་གོ་ཆ་བསྐྱེད་པའི་དང༌། བཅོ་བརྒྱད་པ་རྣམ་པར་
སྣང་མཛད་ལ་སོགས་པ། བཅུ་དགུ་པ་པདྨ་གར་དབང་ལ་སོགས་པ། ཉི་ཤུ་
པ་ཧེ་རུ་ཀ་ལ་སོགས་པ། ཉེར་གཅིག་པ་རྡོ་རྗེ་ཉི་མ་ལ་སོགས་པ། ཉེར་
གཉིས་པ་རྟ་མཆོག་ལ་སོགས་པའི་གོ་ཆའི་སྲུང་བའི་ཆོ་གའི་སྟེ། དེ་རྣམས་རེ་
རེ་ལ་དཀྱིལ་འཁོར་གཉིས་གཉིས་སྔར་བཞིན་ནོ། །ཉེར་གསུམ་པ་གཏོར་མ་
དང་འཁོར་ལོ་མཆོད་པའི་དང༌། ཉེར་བཞི་པ་དཀྱིལ་འཁོར་གྱི་ཐིག་དང༌།
སྦྱིན་སྲེག་ནང་དུ་སྦྱར་བ་དང་བཅས་པ་དང༌། བླ་མ་མཆོད་པའི་མཎྜལ་སྟོན་
པ། དཀྱིལ་འཁོར་དང་སྦྱིན་སྲེག་དང་སློབ་དཔོན་མཆོད་པའི་ཆོ་གའི་དང་།
ཉེར་ལྔ་པ་རབ་གནས་ཀྱི་ངེས་དོན་དང་ལྷའི་རྣམ་དག་སྟོན་པ་རྣམ་པར་་་་་
དག་པ་དང་རབ་གནས་ཀྱི་དང༌། ཉེར་དྲུག་པ་རྩ་སུམ་ཅུ་སོ་གཉིས་དང་།
བརྡ་དང་བརྡའི་ལན་ངེས་དོན་དུ་སྟོན་པ་དང་། རབ་གཏུམ་མས་གཙོ་བྱས་
པའི་དཀྱིལ་འཁོར་སྟོན་པ་རབ་ཏུ་གཏུམ་མོ་བདག་པོའི་དཀྱིལ་འཁོར་དུ་་་་་
རྣལ་འབྱོར་མ་དང་དཔའ་བོ་རྣམས་ཀྱི་ཕྱག་རྒྱའི་བརྡའི་གནས་པའི་མཚན་
ཉིད་ཀྱི་ཆོ་གའི་དང་། ཉེར་བདུན་པ་མིག་གི་བརྡ་དང་དེའི་ངེས་དོན་སོགས་
སྟོན་པ་གཏུམ་མིག་མའི་མཚན་ཉིད་ཀྱི་ཕྱག་རྒྱ་དང་བདག་པོའི་རང་བཞིན་
466



གྱི་ཆོ་གའི་དང་། ཉེར་བརྒྱད་པ་ངག་གི་བརྡ་ནང་དོན་དུ་སྦྱར་བ་སོགས་
སྟོན་པ་འོད་ལྡན་མའི་མཚན་ཉིད་ཀྱི་ཕྱག་རྒྱའི་ཆོ་གའི་དང་། ཉེར་དགུ་པ་
མཚོན་ཆའི་བརྡ་ངེས་དོན་དུ་འཆད་པ་སྣ་ཆེན་མའི་མཚན་ཉིད་ཀྱི་བརྡའི་ཆོ་
གའི་དང་། སུམ་ཅུ་པ་ལུས་ཀྱི་ཚོ་བའི་བརྡ་དང་བརྡ་ལན་ངེས་དོན་དུ་
འཆད་པ་ཕྱག་རྒྱ་དང་ཕྱག་རྒྱའི་དཔའ་བོའི་བློ་གྲོས་མའི་ཆོ་གའི་དང་། སོ་
གཅིག་པ་གསལ་བྱེད་ཀྱི་ཡི་གེའི་བརྡ་དང་བརྡའི་ལན་ངེས་དོན་དུ་འཕོ་བ་
ལ་འཆད་པ་མིའུ་ཐུང་མའི་ཡི་གེའི་བརྡའི་མཚན་ཉིད་ཀྱི་དང་། སོ་གཉིས་
པ་ཡེ་ཤེས་ཀྱི་ཚོ་མའི་བརྡ་དང་བརྡ་ལན་ངེས་དོན་དུ་སྟོན་པ་སོགས་ལངྐའི་
དབང་ཕྱུག་མའི་ཕྱག་རྒྱའི་མཚན་ཉིད་དང་། དཀྱིལ་འཁོར་གྱི་འཁོར་ལོའི་
རང་བཞིན་དང་མིང་གི་ཆོ་གའི་དང༌། སོ་གསུམ་པ་ངག་གི་བརྡ་ལ་སོགས་
པ་སྟོན་པ་ཤིང་གྲིབ་མའི་རང་གི་ཚིག་གི་ཕྱག་རྒྱའི་བརྡའི་དང་། སོ་བཞི་
པ་ཕྱག་རྒྱ་མ་བཞི་ལ་དགུ་དགུར་ཕྱེ་བའི་ཕྱག་རྒྱ་དང་ཕྱག་རྒྱའི་ལན་སོགས་
སྟོན་པ་ས་སྲུང་མའི་སྐུའི་ཕྱག་རྒྱའི་མཚན་ཉིད་ཀྱི་དང་། སོ་ལྔ་པ་དབྱངས་
གསལ་གྱི་ཡི་གེའི་བརྡ་དང་བརྡ་ལན་སོགས་སྟོན་པ་འཇིགས་བྱེད་ཆེན་མོའི་
ནང་གི་ཕྱག་རྒྱའི་ཆོ་གའི་དང་། སོ་དྲུག་པ་རྣལ་འབྱོར་མའི་ཁ་དོག་གི་སྒོ་
ནས་བརྡ་དང་བརྡའི་ལན་སོགས་སྟོན་པ་རླུང་ཤུགས་མའི་ཁ་དོག་གི་ཕྱག་་་་
རྒྱའི་ཆོ་གའི་དང་། སོ་བདུན་པ་འོ་བྱེད་མ་ལ་སོགས་པའི་མཁའ་འགྲོ་མ་
དྲུག་གི་ལག་པའི་བརྡ་ལ་སོགས་པ་སྟོན་པ་ཆང་འཐུང་མའི་སྦྱོར་བའི་བརྡའི་
དང་། སོ་བརྒྱད་པ་ཕག་མོའི་རྩ་སྔགས་ཀྱི་ལས་ཚོགས་སོགས་སྟོན་པ་རྡོ་
རྗེ་ཕག་མོ་དང་གཉིས་སུ་མེད་པའི་ལྗང་ལྷ་མོའི་དབང་དུ་བྱ་བའི་སྦྱིན་སྲེག་
དང་། འཁྲུལ་འཁོར་གྱི་འཁོར་ལོ་དང་། རྡོ་རྗེའི་དཀྱིལ་འཁོར་གྱི་ཆོ་གའི་
467



དང་། སོ་དགུ་པ་དཔའ་བོའི་གསང་སྔགས་ཀྱི་ལས་སྦྱོར་སོགས་སྟོན་པ་
བཅོམ་ལྡན་འདས་ཀྱི་རྩ་བའི་སྔགས་དང་། ཤིན་ཏུ་བཟང་མོ་གཉིས་སུ་མེད་
པའི་སྦྱོར་བའི་བདག་ཉིད་ཅན་བརྡའི་སྔགས་མདོར་བསྟན་པ། རིགས་ཀྱི་
ཀླུའི་ལས་ཀྱི་ཆོ་གའི་དང་། བཞི་བཅུ་པ་གསད་པའི་ལས་ཚོགས་གཤིན་རྗེའི་
འཁྲུལ་འཁོར་སོགས་སྟོན་པ་རྟ་སྣ་མ་དང་གཉིས་སུ་མེད་པའི་སྦྱོར་བས་གོ་
ཆ་དང་རྩ་བའི་སྔགས་ཀྱི་མཚན་ཉིད་ཀྱིས་གསད་པའི་དང་། ཞེ་གཅིག་པ་སྨྱོ་
བར་བྱེད་པ་དང་ཡི་དྭགས་ཀྱི་འཁྲུལ་འཁོར་སོགས་སྟོན་པ་བྱ་གདོང་མ་དང་
དཔའ་བོ་གཉིས་སུ་མེད་པའི་སྨྱོ་བར་བྱེད་པའི་འཁྲུལ་འཁོར་འཁོར་ལོའི་་་་་
རང་བཞིན་གྱིས་མཚན་ཉིད་ཀྱི་ཆོ་ག་སྙིང་པོའི་སྔགས་དང་བཅས་པའི་ལས་
ཀྱི་དང་། ཞེ་གཉིས་པ་སྦྲུལ་གྱི་འཁོར་ལོ་སོགས་སྟོན་པ་འཁོར་ལོའི་ཤུགས་
ཅན་མའི་རེངས་པར་བྱ་བའི་ལས། དཔའ་བོ་དང་གཉིས་སུ་མེད་པར་སྦྱོར་
བའི་མཚན་ཉིད་ཀྱི་རང་བཞིན་གྱི་དང་། ཞེ་གསུམ་པ་བསྐྲད་པའི་འཁོར་ལོ་
དང་། སྦྱིན་སྲེག་སོགས་སྟོན་པ་དུམ་སྐྱེས་མའི་རབ་ཏུ་སྦྱོར་བ་སྒོམ་པའི་
འཁྲུལ་འཁོར་གྱི་འཁོར་ལོ། བསྐྲད་པའི་ལས་རྣལ་འབྱོར་མ་དྲུག་གི་གོ་ཆའི་
སྔགས་ཀྱི་ཆོ་གའི་མཚན་ཉིད་ཀྱི་དང་། ཞེ་བཞི་པ་རོ་ལངས་ཟུང་གི་འཁྲུལ་
འཁོར་གྱི་དབྱེ་བ་སོགས་སྟོན་པ་ཆང་འཚོང་མའི་རབ་ཏུ་སྦྱོར་བས། དབྱེ་
བའི་མཚན་ཉིད་ཀྱི་ཆོ་གའི་འཁྲུལ་འཁོར་གྱི་འཁོར་ལོའི་རང་བཞིན་གྱི་དང་།
ཞེ་ལྔ་པ་ལྐུགས་པར་བྱེད་པ་དང་སྲིན་པོའི་རྣམ་པའི་འཁྲུལ་འཁོར་སྟོན་པ་་་་
འཁོར་ལོའི་གོ་ཆ་མའི་ལྐུགས་པར་བྱ་བའི་སྲིན་པོའི་རྣམ་པའི་འཁྲུལ་འཁོར་
གྱི་འཁོར་ལོ་ཞེས་བྱ་བའི་དང་། ཞེ་དྲུག་པ་ཞི་བའི་འཁྲུལ་འཁོར་སོགས་སྟོན་
པ་ཤིན་ཏུ་དཔའ་མོའི་ཞི་བའི་ལས་ཀྱི་རབ་ཏུ་སྦྱོར་བའི་འཁྲུལ་འཁོར་དང་།
468



གནོད་མཛེས་ཀྱི་ལས་ཚོགས་ཀྱི་དང་། ཞེ་བདུན་པ་སྒོམ་པ་དང་བྲིས་པའི་
སྲུང་འཁོར་དང་བྱང་ཆུབ་སེམས་དཔའི་རྣམ་པའི་འཁྲུལ་འཁོར་སོགས་སྟོན་
པ་སྟོབས་ཆེན་མའི་སྦྱོར་བས་བསྲུང་བ་ཆེན་པོ་ཕུར་བུའི་སྔགས་ཀྱི་ལས་བྱང་
ཆུབ་སེམས་དཔའི་འཁྲུལ་འཁོར་སྒོམ་པའི་མན་ངག་གི་ཆོ་གའི་དང༌། ཞེ་
བརྒྱད་པ་འཁྲུལ་འཁོར་དང་སྦྱིན་སྲེག་གི་སྒོ་ནས་ལས་སྣ་ཚོགས་སྒྲུབ་པ་སྟོན་
པ་འཁོར་ལོས་བསྒྱུར་བའི་རབ་ཏུ་སྦྱོར་བ་ལ་སོགས་པས་ལས་སྣ་ཚོགས་སྒྲུབ་
པའི་འཁྲུལ་འཁོར་སྒོམ་པའི་ལམ་དང༌། རྫ་རྔའི་སྔགས་མདོར་བསྟན་པའི་
ཆོ་གའི་དང་། ཞེ་དགུ་པ་ལུས་ཀྱི་ཁམས་དཔའ་བོ་ཉི་ཤུ་རྩ་བཞིར་སྟོན་པ་
སོགས་བརྩོན་འགྲུས་ཆེན་མོའི་རབ་ཏུ་སྦྱོར་བའི་ཆོ་གའི་མཚན་ཉིད་གསང་
བའི་བཅུད་ལེན་ལ་སོགས་པ་དང་། རྒྱས་པའི་ལས་དཔལ་ཡང་དག་པའི་
ཏིང་ངེ་འཛིན། ཧེ་རུ་ཀའི་རྩ་བའི་སྔགས་ཀྱི་ཆོ་ག་ཞེས་བྱ་བའི་ལེའུ་དང༌།
དེ་ཡན་ཆད་རྡོ་རྗེ་འཆང་གིས་གསུངས་ནས། དེ་ནས་དཔའ་བོ་ཐམས་ཅད་
ཀྱིས་ཕག་མོ་ལ་མཆོད་ཅིང་བསྟོད་ནས་ལས་ཚོགས་ཞུས་པས། ཕག་མོས་
གསུངས་པ་ལ་རབ་བྱེད་དང་པོས་རོ་ཧི་ཏ་ལ་སོགས་པའི་དུས་སྦྱོར་གྱི་རྩིས་
དང་འཆི་བླུ་སོགས་སྟོན་པ་ཐོད་པ་དུམ་བུ་ཅན་གྱི་རྣལ་འབྱོར་གྱི་མཚན་་་་་
ཉིད་ཀྱི་སྒྲུབ་པའི་ཐབས་དང་ དཀྱིལ་འཁོར་གྱི་འཁོར་ལོའི་སྒྲུབ་པའི་
ཐབས་ཀྱི་མིང་ཅན་གྱི་དང་། གཉིས་པ་བོང་བུའི་རྣམ་པའི་དཀྱིལ་འཁོར་
གྱིས་སྐྱེ་བདུན་སྒྲུབ་པ་དང༌། དུས་སྦྱོར་བཅུ་གཉིས་ཀྱི་དུས་སུ་ནད་བཏབ་
ན་འཚོ་བ་འཆི་ལྟས་བརྟག་ཅིང་འཆི་བ་གླུ་བ་སྟོན་པ་བོང་བུའི་རྣལ་འབྱོར་
ལ་ཀེང་རུས་ཆེན་པོ་སྒོམ་པའི་མན་ངག་དེ་ཁོ་ན་ཉིད་དང་ལྡན་པའི་དང་།
གསུམ་པ་ཞིང་རྣམས་ན་མཁའ་འགྲོ་མ་དང་ཞིང་སྐྱོང་གནས་ཚུལ་དང་་་་
469



གཏོར་ཆོག་སོགས་སྟོན་པ་ཀེང་རུས་ཀྱི་ཆོ་གའི་དང༌། བཞི་པ་གཞུ་འགེངས་
པའི་རིམ་པ་དང་། འདི་མཆེ་བ་རྣམ་གཙིགས་ཀྱི་དང་། མཁའ་འགྲོ་རྒྱ་མཚོ་
ཞལ་སུམ་ཅུ་སོ་བདུན་ཕྱག་སྟོང་ཞབས་བཅོ་བརྒྱད་པའི་དཀྱིལ་འཁོར་དང་
གཉིས་བསྟན་པའི་དང་། ལྔ་པ་ལྷའི་དགྲའི་རབ་ཏུ་སྦྱོར་བ་དང་། གཟའ་
དང་དུས་སྦྱོར་སོགས་ཀྱི་བཟང་ངན་སོགས་ཀྱི་དང་། དྲུག་པ་འོད་དཔག་
མེད་ཀྱི་འཁོར་ལོ་དང༌། གཟའ་སྐར་གང་ལ་ནད་ཕོག་ན་ཇི་ཙམ་ནས་འཆི་
བའི་ལྟས་སོགས་ཀྱི་དང་། བདུན་པ་རླུང་དང་ཁམས་འགྱུར་བའི་འཆི་ལྟས་
སོགས་ཀྱི་དང་། བརྒྱད་པ་རྡོ་རྗེའི་སྐུ་ལ་མ་མོ་དང་ལྷ་དང་ཕོ་ཉ་དང་འབྱུང་
བོ་དང་གཟའ་དང་ལུས་སྲུལ་པོའི་འཁོར་གྱིས་བསྐོར་བའི་དཀྱིལ་འཁོར་ཏེ།
འདི་ལ། དབུས་སུ་བཅོམ་ལྡན་འདས་བརྗེས་ནས། །དེར་ནི་ཐམས་ཅད་
འགྲུབ་པར་བྱ། །དེ་ནས་གཞན་བརྗེས་པའི་ནང་དུ། །བཅོམ་ལྡན་གཞན་གྱི་
གཟུགས་ཅན་ཏེ། །ཞེས་གསུངས་པས། དཀྱིལ་འཁོར་སུམ་ཅུ་སོ་བདུན་
ནམ་རྒྱུ་སྐར་རྣམས་ཀྱང་རྩི་བ་ལྟར་ན་དྲུག་ཅུ་རྩ་ལྔར་འགྱུར་རོ། །དགུ་པ་
ཚེས་དང་གཟའ་དང་སྐར་མ་གསུམ་འཛོམ་པའི་འབྲས་རྩིས་སོགས་སྟོན་པའི་
དང་། བཅུ་པ་རྡོར་དྲིལ་གྱི་མཚན་ཉིད་སོགས་སྟོན་པའི་དང༌། བཅུ་གཅིག་
པ་བཅུད་ལེན་སོགས་སྟོན་པའི་དང་། བཅུ་གཉིས་པ་སློབ་དཔོན་གྱི་མཚན་
ཉིད་དང་ཕྱི་ནང་གི་བསྟན་བྱ་སྟོན་བྱེད་སོགས་ཀྱི་དང་། བཅུ་གསུམ་པ་
སྤྱོད་པའི་བརྟུལ་ཞུགས་སོགས་ཏེ་འདི་ལ་དཀྱིལ་འཁོར་དངོས་སུ་མ་གསུངས་
ཀྱང་དོན་གྱིས་ཐོབ་པར་འགྲེལ་པར་བཤད་དོ། །བཅུ་བཞི་པ་སྐར་མའི་
རིགས་ལ་སོགས་པའི་དང་། བཅོ་ལྔ་པ་བཟླས་པ་དང་སྐུ་བཞི་དང་འཆི་བླུ་
སོགས་ཀྱི་དང༌། བཅུ་དྲུག་པ་མངོན་ཤེས་སྒྲུབ་ཐབས་སོགས་ཀྱི་དང༌། བཅུ་
470



བདུན་པ་ཡེ་ཤེས་ཀྱི་སྦྱིན་སྲེག་གི་ཆོ་ག་སོགས་ཏེ། འདི་ལའང་དཀྱིལ་འཁོར་
དངོས་སུ་མ་གསུངས་ཀྱང་དོན་གྱིས་ཐོབ་པར་འགྲེལ་པར་བཤད་དོ། །བཅོ་
བརྒྱད་པ་གཟུགས་ཡོངས་སུ་བརྗེ་བའི་མཚན་ཉིད་སོགས་ཀྱི་དང་། བཅུ་
དགུ་པ་བགེགས་གཞོམ་པ་སོགས་ཀྱི་དང་། ཉི་ཤུ་པ་རབ་ཏུ་འཇོམས་པ་དང་
སངས་རྒྱས་ཀྱི་ཡོན་ཏན་སོགས་ཀྱི་དང་། ཉེར་གཅིག་པ་འཕོ་བ་བཅུ་དྲུག་
དང་ཡེ་ཤེས་འཆར་ཚུལ་སོགས་ཀྱི་དང་། ཉེར་གཉིས་པ་བཟའ་བའི་ངེས་
དོན་དང་དབང་གི་ལས་ལ་སོགས་པའི་དང༌། ཉེར་གསུམ་པ་ཡེ་ཤེས་ཀྱི་
མཚན་ཉིད་དང་ཡན་ལག་དྲུག་ཏུ་འཇུག་པ་དང་། མར་ཁུ་སོགས་ཀྱི་དང༌།
ཉེར་བཞི་པ་གནས་ཉེར་བཞིར་དངོས་གྲུབ་འགྲུབ་ཚུལ་དང་རྩ་རྒྱུད་ཀྱི་གླེང་
གཞིའི་བཤད་པ་སོགས་ཀྱི་དང་། ཉེར་ལྔ་པ་གནས་ཉི་ཤུ་རྩ་བཞིའི་ཀུན་སྤྱོད་
དང་། ལས་ཚོགས་སོགས་ཀྱི་རབ་ཏུ་བྱེད་པའོ། །དེ་ལྟར་རབ་བྱེད་ཉི་ཤུ་
རྩ་བཞི་ལ་དཔའ་བོ་ཉི་ཤུ་རྩ་བཞིས་གཙོ་བྱས་པའི་དཀྱིལ་འཁོར་དང༌། རྩ་
ལྔ་པས་སྔར་ལེའུ་བཅོ་ལྔ་པར་བཤད་པའི་གཙོ་བོས་གཙོ་བྱས་པའི་དཀྱིལ་་་་་
འཁོར་རྒྱས་པ་ལས་འདིར་བསྡུས་ནས་སྒོམ་པའི་ཚུལ་བསྟན་ཏེ། དེ་ལྟར་
རབ་བྱེད་ཉེར་ལྔས་ལེའུ་ལྔ་བཅུ་པ་དེ་ཁོ་ན་ཉིད་ཉི་ཤུ་རྩ་ལྔའི་བདག་ཉིད་་་་་
རྒྱུད་ཐམས་ཅད་ཀྱི་སྟོན་པ་པོ་གསང་ཆེན་ཐམས་ཅད་པ་ཞེས་བྱ་བའོ། །ང་
གཅིག་པ་འཁོར་ཐམས་ཅད་ཀྱིས་སྟོན་པ་ལ་བསྟོད་པས། སྟོན་པས་མཆོད་
པ་བཞི་དང་དམ་ཚིག་ལ་སོགས་པ་གསུངས་ཏེ། བསྟོད་པ་དང་མཆོད་པ་
བཞི་ལ་སོགས་པ་དམ་ཚིག་བསྟེན་པའི་ལེའུའོ། །དེ་ནས་རྩ་བ་དང་བསྡུས་
པའི་རྒྱུད་གསུངས་ཚུལ་དང་རྒྱུད་ཀྱི་མཚན་རྣམས་གསུངས་ཏེ། འདི་ལ་
དཀྱིལ་འཁོར་བརྒྱ་དང་བཅུ་བཞིའམ། གཙོ་བོ་འཕོ་བའི་གསེབ་ཏུ་རྒྱུ་སྐར་
471



བསྣན་པ་ལྟར་ན་བརྒྱ་དང་བཞི་བཅུ་རྩ་གཉིས་ཡོད་དོ། །དཔལ་ཧེ་རུ་ཀ་
མངོན་པར་འབྱུང་བ་རྣལ་འབྱོར་མའི་རྒྱུད་ཀྱི་རྒྱལ་པོ་ཆེན་པོ་ཞེས་བྱ་བ་ནི།
གླེང་གཞི་མེད་པར། དེ་ནས་ཡང་དག་རབ་བཤད་བྱ། །ཞེས་པས་ཐོག་
དྲངས་ནས། ཚེས་གྲངས་སོགས་ལ་མ་ལྟོས་པར་དངོས་གྲུབ་འགྲུབ་པར་སྟོན་
པ་འཇུག་པའི་ཆོ་གའི་རིམ་པར་ཕྱེ་བ་སྟེ་དང་པོའོ། །གཉིས་པ་སྔགས་བཏུ་
བའི་གཞི་དགོད་པ། གསུམ་པ་ཡབ་ཀྱི་རྐང་བརྒྱད་ཀྱི་གསལ་བྱེད་བཏུ་བ།
བཞི་པ་ཞལ་བཞི་པའི་སྔགས་བཏུ་བ། ལྔ་པ་ཡབ་ཀྱི་རྐང་བརྒྱད་ཀྱི་དབྱངས་
ཡིག་བཏུ་བ། དྲུག་པ་ཉེ་སྙིང་ཡི་གེ་བདུན་པ་བཏུ་བ། བདུན་པ་ཚོགས་
མཆོག་སོགས་སྟོན་པ་བཟའ་བ་གཉིས་སུ་མེད་པའི་ཆོ་ག བརྒྱད་པ་ཕག་
མོའི་རྩ་སྔགས། དགུ་པ་ཕག་མོའི་རྩ་སྔགས་ཀྱིས་དངོས་གྲུབ་འགྲུབ་ཚུལ།
བཅུ་པ་ཕག་མོའི་རྩ་སྔགས་ཀྱིས་སྦྱིན་སྲེག་གི་ལས་འགྲུབ་པའི་ཆོ་ག བཅུ་
གཅིག་པ་ཕག་མོའི་རྩ་སྔགས་ཀྱིས་བཅུད་ལེན་སྒྲུབ་པའི་ཆོ་ག བཅུ་གཉིས་
པ་ཕྱག་རྒྱ་ཆེན་པོ་དང་བྲིས་སྐུ་སྒྲུབ་པའི་ཆོ་ག བཅུ་གསུམ་པ་སྐྱེ་བ་བདུན་
པ་ལ་སོགས་པ་ཐམས་ཅད་དགུག་པའི་ཆོ་ག བཅུ་བཞི་པ་ཧེ་རུ་ཀ་ལྷ་དྲུག་
ཅུ་རྩ་ལྔའི་དཀྱིལ་འཁོར་གྱི་ཆོ་ག་དང་བླ་མ་མཆོད་པའི་ཆོ་ག བཅོ་ལྔ་པ་
ཚོགས་ཀྱི་དཀྱིལ་འཁོར་མཆོད་པ་དང་། དབང་གི་ཆོ་ག བཅུ་དྲུག་པ་གཡོན་
པ་མཆོད་པ་དང་སྡོམ་པའི་ཆོ་ག བཅུ་བདུན་པ་གཟུགས་ཅན་མ་མཐོང་བ་
དང༌། རོ་ཙ་ན་དང་། ཕ་རོལ་གྱི་སྡེ་རེངས་པའི་ཆོ་ག བཅོ་བརྒྱད་པ་རོ་
ལངས་སྒྲུབ་ཐབས་དང་ལྷ་ཐམས་ཅད་ཀྱི་རོལ་པའི་བདེ་བའི་ཆོ་ག བཅུ་
དགུ་པ་བགྲང་ཕྲེང་དང༌། བདེ་མཆོག་དཀར་པོ་དང་མཆོད་པའི་རིམ་པ།
ཉི་ཤུ་པ་གླིང་བདུན་ལ་དབང་བའི་སྦྱིན་སྲེག་ལ་སོགས་པ། ཉེར་གཅིག་པ་
472



ལས་བཞིའི་སྦྱིན་སྲེག ཉེར་གཉིས་པ་རོ་ལངས་ཆེན་པོའི་སྒྲུབ་ཐབས། ཉེར་
གསུམ་པ་ཕག་མོའི་རྩ་སྔགས་ཀྱི་དགུག་ཆོག ཉེར་བཞི་པ་ཕག་མོའི་སྙིང་
པོས་དགུག་བསྐྲད། ཉེར་ལྔ་པ་ངག་གི་བརྡ། ཉེར་དྲུག་པ་ལག་པའི་བརྡ་
དང་རྣལ་འབྱོར་མའི་མཚན་མ་དང་ཕྱག་རྒྱའི་མཚན་ཉིད། ཉེར་བདུན་པ་
གསད་པའི་ཆོ་ག་དང་། ནང་གི་བཟླས་པ་དང་བསམ་གཏན། ཉེར་བརྒྱད་
པ་སྦས་པའི་སྔགས་དང་དམ་ཚིག་བསྲུང་བའི་ཆོ་ག ཉེར་དགུ་པ་ཕག་མོའི་
སྙིང་པོའི་ལས་ཚོགས། སུམ་ཅུ་པ་ཚེ་སྒྲུབ་དང་མཆོད་པའི་ཆོ་ག སོ་གཅིག་
པ་ཕག་མོའི་ཡི་གེ་དྲུག་པའི་སྔགས་ཀྱི་ལས་ཚོགས། སོ་གཉིས་པ་གཟུགས་
བརྗེ་བ་དང་དབང་དུ་བྱ་བའི་ལས་ཚོགས། སོ་གསུམ་པ་ཕག་མོའི་སྙིང་པོས་
ཕུར་བུས་གདབ་པའི་ལས་ཚོགས། སོ་བཞི་པ་ཕག་མོའི་སྙིང་པོ་བཏུ་བ་དང་།
དེའི་ལས་ཚོགས། སོ་ལྔ་པ་གླུར་བླང་བའི་ལས་ཚོགས་ཏེ། འདི་དབྱངས་སྐྱོང་
གི་སྒྲུབ་ཐབས་ཡིན། སོ་དྲུག་པ་འཁྲུལ་འཁོར་གྱི་བསྐྲད་པ་དང་གསད་པ་
དང་དབང་དུ་བྱ་བ་སོགས། སོ་བདུན་པ་ཀླུའི་སྒྲུབ་པ་སོགས། སོ་བརྒྱད་པ་
བསྐྲད་པ་ལ་སོགས་པའི་སྔགས་ཀྱི་ལས་ཚོགས། སོ་དགུ་པ་འཁོར་ལོས་
བསྒྱུར་བ་དྲུག་གི་སྔགས་བཏུ་བ། བཞི་བཅུ་པ་དཔའ་བོ་དྲུག་གི་བགོ་བ་དང་
ལག་མཆོད། ཞེ་གཅིག་པ་རྣལ་འབྱོར་བཞིའི་དུས་མཐའ་དང་ལག་པའི་བརྡ།
ཞེ་གཉིས་པ་སྐྱེ་བདུན་སྒྲུབ་པ་དང་། ཡི་གེ་ཧཱུྃ་བཞིའི་ཆོ་ག ཞེ་གསུམ་པ་བྱང་
ཆུབ་ཀྱི་སེམས་ཀུན་ལ་ཁྱབ་པར་སྟོན་པ་རྣམ་པ་ཐམས་ཅད་ཀྱི་རང་བཞིན་་་་
རྒྱས་པ། ཞེ་བཞི་པ་ཕྲ་མོའི་རྣལ་འབྱོར་ལས་མཚན་མ་བརྒྱད་ཐོབ་པར་སྟོན་
པ་ཐམས་ཅད་རབ་ཏུ་སྣང་བར་ཤེས་པ་བརྒྱད་རྒྱས་པར་བསྟན་པའི་ཆོ་ག་
སྟེ། འདིར་པདྨ་བཞི་ནི་འཁོར་ལོ་ཆེ། །ཞེས་པའི་སྐབས་སུ་དཀྱིལ་འཁོར་
473
.



གཅིག་བཤད་དོ། །ཞེ་ལྔ་པ་ནད་ཞི་བའི་ཆོ་གའི་རིམ་པར་ཕྱེ་བ་སྟེ། འདི་
ལའང་། རྒྱུད་ལས། དཀྱིལ་འཁོར་མཛེས་པར་སྲི་བ་སྟེ། །མ་མ་རྣམས་དང་
རྣལ་འབྱོར་མ། །བསྒོམ་ཞིང་ཕྱོགས་དང་ཕྱོགས་མཚམས་དགོད། །ཅེས་པའི་
འགྲེལ་པར་དཀྱིལ་འཁོར་ཡང་བཞེངས་པར་བྱའོ། །ཕྱོགས་དང་ཕྱོགས་བྲལ་
བརྒྱད་དུ་ཁཱ་གདོང་མ་ལ་སོགས་པ་བརྒྱད་ཀྱི་སྔགས་དགོད་པར་བྱའོ་ཞེས་་་་་
དཀྱིལ་འཁོར་གཅིག་བཤད་དེ། འདི་ལ་དཀྱིལ་འཁོར་གསུམ་ཡོད་ཅིང་
གཞུང་ཚད་ཤུ་ལོག་སྟོང་ཕྲག་གཅིག་ཏུ་གྲགས་ལ། འདི་རྩ་བའི་རྒྱུད་རྒྱས་པ་
ལ་འབུམ་ཕྲག་གསུམ་བཞུགས་སོ། །རྣལ་འབྱོར་མའི་ཀུན་ཏུ་སྤྱོད་པའི་རྒྱུད་
ནི། དེ་ནས་ཡང་དག་རབ་བཤད་བྱ། །ཞེས་གསུངས་ཀྱི་གླེང་གཞི་མེད་པ་ནི།
ཏ་ཐཱ་ག་ཏ་རཀཱི་ཏའི་བཤད་སྦྱར་ལས། བཅོམ་ལྡན་འདས་རྟག་ཏུ་གནས་
པས་མྱ་ངན་ལས་མི་འདའ་བའི་ཕྱིར། འདི་སྐད་བདག་ཐོས་མ་སྨོས་པ་ཡིན་
ཏེ་མྱ་ངན་ལས་འདའ་ན་ཕྱིས་བསྡུས་ནས་འདི་སྐད་བདག་གིས་ཐོས་པ་ཞེས་
སྨོས་པར་རིགས་པས་སོ། །ཡང་ན། ནམ་མཁའ་དང་མཉམ་པའི་རྒྱུད་ཀྱི་
རྗེས་ཐོགས་དེ་ནས་ཞེས་རྩ་བའི་རྒྱུད་ལ་སྙོག་པར་བཞེད་ལ། སློབ་དཔོན་རྡོ་
རྗེས་བྱས་ཟེར་བའི་འགྲེལ་པར། འཁོར་ལོ་སྡོམ་པ་བཤད་པའི་རྒྱུད་རིག་པ་
རྒྱ་མཚོ། དེ་ལ་རྒྱུད་སྔ་མ་དང་ཕྱི་མ་གཉིས་ཡོད་པའི་ཕྱི་མ་འདི་ཡིན་པས།
རིག་པ་རྒྱ་མཚོའི་རྩ་བའི་རྒྱུད་བཤད་ནས་རྒྱུད་ཕྱི་མ་བ ཤད་པའི་དོན་དུ་་་་་
གསོལ་བ་བཏབ་པའི་རྗེས། དེ་ནས་ཡང་དག་རབ་བཤད་བྱ། །ཞེས་འཆད་
ལ། བླ་མ་དག་ཀུན་ཏུ་སྤྱོད་པའི་རྒྱུད་ལ་ཤོ་ལོ་ཀ་འབུམ་ཕྲག་གཅིག རྟོག་
པ་དྲུག་ཅུ་རྩ་བཞི་བཞུགས་པ་ལ་རྟོག་པ་རེ་རེ་ལའང་ལེའུ་བཅུ་བདུན་བཅུ་
བདུན་དུ་བཞུགས་པ་ལས། འདི་རྟོག་པ་ཉི་ཤུ་རྩ་བཞི་པ་རིག་པ་འཛིན་པའི་
474



རྟོག་པ་སོང་བའི་རྗེས་སུ། རྟོག་པ་ཉི་ཤུ་རྩ་ལྔ་པ་འཁོར་ལོ་འབྱུང་བའི་རྟོག་
པ་ཞེས་བྱ་བ་ཡིན་པས། དེ་ནས་ཡང་དག་རབ་བཤད་བྱ། །ཞེས་གསུངས་པ་
ཡིན་ལ། དེའི་ལེའུ་དང་པོས་ཕུང་ཁམས་སྐྱེ་མཆེད་བྱིན་གྱིས་རློབ་པ་ལྷ་
རྣམས་ཀྱི་གནས་རྣམ་པར་དག་པ། གཉིས་པ་བྱང་ཕྱོགས་སོ་བདུན། གསུམ་
པ་ལྷ་སོ་བདུན་བྱང་ཆུབ་ཕྱོགས་སུ་དག་པ། བཞི་པ་ལུས་ཀྱི་ཁམས་ཉེར་བཞི་
དཔའ་བོར་དག་པ། ལྔ་པ་ལྷའི་བསྐྱེད་ཆོག་ལྷའི་གནས་ཀྱིས་བསྟན་པ། དྲུག་
པ་ལྷའི་སྐུ་མདོག་ཕྱག་མཚན། བདུན་པ་གོ་ཆ་གཉིས་བགོ་བ། བརྒྱད་
པ་ཡེ་ཤེས་དགུག་གཞུག་དང་སྙོམས་འཇུག་གི་ཀུན་སྤྱོད་རྡོ་རྗེ་པདྨ་བྱིན་གྱིས་
བརླབ་པ་སོགས། དགུ་པ་ཕོ་ཉ་སུམ་བསྲེ་སྟོན་པ་འཇུག་པ་སྟོན་པ། བཅུ་པ་
གཏོར་མ་དང༌། ཚེས་བཅུའི་མཆོད་པ། བཅུ་གཅིག་པ་རྣམ་དག་དང་སློབ་
མ་སྣོད་དུ་རུང་མི་རུང་སོགས་སྟོན་པ་ཐམས་ཅད་རྣམ་པར་དག་པ། བཅུ་
གཉིས་པ་རྫོགས་རིམ་སྟོན་པ་རྒྱུད་ཐམས་ཅད་ལས་ངེས་པར་བྱས་པའི་དེ་ཁོ་
ན་ཉིད། བཅུ་གསུམ་པ་གནས་ཉི་ཤུ་རྩ་བཞི་ལུས་ལ་དགོད་པ་དང་། ཨཱ་ལི་
ཀཱ་ལི་དང་ལས་ཐམས་ཅད་ཀྱིས་གཏན་ལ་དབབ་པ། བཅུ་བཞི་པ་དཔའ་བོ་
བཞི་དང་སྦྱོར་བའི་ལག་མཆོད། བཅོ་ལྔ་པ་སྤྱོད་པའི་བརྟུལ་ཞུགས་དང་།
གསང་སྔགས་གཉིས་སུ་མེད་པར་བསྟན་པ། བཅུ་དྲུག་པ་སྙིགས་མའི་དུས་
སུ་དངོས་གྲུབ་འགྲུབ་པར་ངེས་པ་དང་། བདེ་མཆོག་བོང་བུའི་རྣམ་པར་
མཛད་པའི་ཧེ་རུ་ཀའི་མཛད་པ། བཅུ་བདུན་པ་རྒྱུད་གཞན་གྱི་ཞི་བའི་
ལྷ་རྣམས་འདིའི་ཁྲོ་བོ་ཁྲོ་མོར་སྤྲུལ་ཅིང་དེ་ཁོ་ན་ཉིད་ཀྱི་དངོས་གྲུབ་གྲུབ་པ་
དང་། ཡུལ་ཉི་ཤུ་རྩ་བཞིར་རྣལ་འབྱོར་མ་རྣམས་ཀུན་ཏུ་སྤྱོད་ཚུལ་དང་།
གར་གྱི་སྤྱོད་པའི་ཡན་ལག་ཏུ་རྒྱན་དྲུག་གི་ཕྱག་ཚད་བསྟན་པ་དེ་ཁོ་ན་ཉིད་
475



གྲུབ་པ་དང་། གནས་ལ་སོགས་པ་གར་གྱི་སྤྱོད་པ་བསྟན་པའི་ལེའུ་རྣམས།
འདི་ལ་དཀྱིལ་འཁོར་གཅིག་ཡོད་དོ། །བདེ་མཆོག་སྡོམ་པ་འབྱུང་བ་ཞེས་བྱ་
བའི་རྒྱུད་ནི། སྟོན་པ་རྡོ་རྗེ་བཙུན་མོའི་བྷ་ག་ལ་བཞུགས་ཏེ། ཕྱག་རྡོར་ལ་
འཛུམ་པ་མཛད་པ་དང་། ཕྱག་རྡོར་གྱིས་ཞུ་བའི་དོན་དྲུག་ཅུ་རྩ་གཉིས་
གསོལ་བ་བཏབ་པ། གསོལ་བ་བཏབ་པའི་ལེའུ་སྟེ་དང་པོའོ། །གཉིས་པ་
བསྐྱེད་རིམ་གྱི་སྦྱང་གཞི་སྟོན་པ་བསྐྱེད་པའི་རིམ་པའི་དང༌། གསུམ་པ་
རྫོགས་པའི་རིམ་པའི་དང༌། བཞི་པ་འབྱུང་བ་བཞི་དང༌། རྣམ་པ་ལྔ་དང་།
ཡུལ་དྲུག་གི་ལྷ་རྣམ་པར་དག་པའི་དང་། ལྔ་པ་གཡས་གཡོན་གྱི་རླུང་རྒྱུ་
ཚུལ། དེ་ལས་ཆུ་ཚོད་ལ་སོགས་པ་འགྱུར་ཚུལ། འཆི་ལྟས། འཆི་བ་སླུ་བའི་
རླུང་སྦྱོར། རླུང་གི་ལྟས་བརྟག་པ་རྣམ་པར་དག་པ་དང་བཅས་པ་བསྟན་པ།
ཟླ་བ་ཉི་མ་ངེས་པར་བསྟན་པའི་དང་། དྲུག་པ་རྩ་བའི་རླུང་ལྔ་བསྟན་པ་
ལམ་ལྔ་ངེས་པར་བསྟན་པའི་དང༌། བདུན་པ་རྩའི་འཁོར་ལོ་ངེས་པར་
བསྟན་པའི་དང་། བརྒྱད་པ་ཚོགས་འཁོར་སྟོན་པ་དམ་ཚིག་གི་བརྡའི་ཆོ་
གའི་དང༌། དགུ་པ་ལག་པའི་བརྡ་དང་། ཕྱི་ནང་གི་ཡུལ་ཉི་ཤུ་རྩ་བཞི་སྟོན་
པ་ཚོམ་དང་གནས་ཀྱི་བརྡས་ས་ནང་དུ་སྦྱར་བའི་དང༌། བཅུ་པ་འཁྲུལ་
འཁོར་གྱི་ལས་རབ་འབྱམས་ཀྱི་དང༌། བཅུ་གཅིག་པ་ལྷ་སོ་སོའི་སྔགས་ཀྱི་
ལས་ཚོགས་བསྟན་པ་སྔགས་བཟླས་པ་བསྟན་པའི་དང་། བཅུ་གཉིས་པ་
སྔགས་བཟླས་པའི་བགྲང་ཕྲེང་བསྟན་པའི་དང༌། བཅུ་གསུམ་པ་ལྷའི་དཀྱིལ་་
འཁོར་གྱི་མངོན་རྟོགས་སྟོན་པ་ཧེ་རུ་ཀ་འབྱུང་བའི་དང་། བཅུ་བཞི་པ་
གཞོན་ནུ་མའི་སྟོན་མོ་སྟོན་པ་རྡོ་རྗེ་རྣལ་འབྱོར་མ་མཆོད་པའི་ཆོ་ག་དང༌།
བཅོ་ལྔ་པ་ཐོད་པ་བརྟག་པ་སྣོད་ཀྱི་མཚན་ཉིད་ངེས་པའི་དང་། བཅུ་དྲུག་
476



པ་བདུད་རྩིའི་རིལ་ལུའི་སྒྲུབ་པ་བདུད་རྩི་ངེས་པར་བསྟན་པའི་དང་། བཅུ་
བདུན་པ་དཀྱིལ་འཁོར་གྱི་ཐིག་གདབ་པའི་མཚན་ཉིད་ཀྱི་དང༌། བཅོ་
བརྒྱད་པ་དབང་བསྐུར་བའི་དང་། བཅུ་དགུ་པ་ཤི་བའི་མཚན་མ་དང་།
འཕོ་བའི་རྣལ་འབྱོར་ངེས་པར་བསྟན་པའི་དང་། ཉི་ཤུ་པ་གླིང་བཞི་དང་
དུས་བཞི་ངེས་པར་བསྟན་པའི་དང་། ཉེར་གཅིག་པ་སྤྱོད་པ་ངེས་པར་
བསྟན་པའི་དང༌། ཉེར་གཉིས་པ་རྒྱུད་སྡེའི་དབྱེ་བ་དང་། རབ་གནས་ཀྱི་ཆོ་
གའི་དང་། ཉེར་གསུམ་པ་སྦྱིན་སྲེག་གི་ཆོ་གའི་རྣམ་གཞག་རྒྱས་པ་ངེས་པར་
བསྟན་པའི་དང་། ཉེར་བཞི་པ་སྔགས་དང་རྫས་ལ་བརྟེན་པའི་ལས་རབ་
འབྱམས་དང་སྨན་གྱི་སྦྱོར་བ་ངེས་པར་བསྟན་པའི་དང་། ཉེར་ལྔ་པ་བཅུད་
ལེན་གྱི་ཆོ་གའི་དང་། ཉེར་དྲུག་པ་མྱོས་བྱེད་ངེས་པར་བསྟན་པའི་དང་།
ཉེར་བདུན་པ་སྔགས་བཏུ་བའི་དང་། ཉེར་བརྒྱད་པ་སྦྱིན་སྲེག་གི་ལས་སྦྱོར་
གྱི་དང་། ཉེར་དགུ་པ་དེ་ཁོ་ན་ཉིད་ངེས་པར་སྟོན་པའི་དང་། སུམ་ཅུ་པ་རི་
མོ་ལ་སོགས་སྐུ་གཟུགས་ཀྱི་མཚན་ཉིད་ཀྱི་དང༌། སོ་གཅིག་པ་རྣལ་འབྱོར་མ་
བཞི་དང་། འཁོར་ལོ་བཞིའི་རིམ་པ་དང་། བྱང་ཆུབ་ཀྱི་སེམས་འཕོ་བ་ངེས་
པར་བསྟན་པའི་དང༌། སོ་གཉིས་པ་གཏོར་མའི་མཆོད་པ་ངེས་པར་བསྟན་
པའི་དང༌། སོ་གསུམ་པ་དངོས་གྲུབ་ཀྱི་ཡེ་ཤེས་འབྱུང་བ་དང་། ཕན་ཡོན་
བསྟན་པའི་ལེའུ་སྟེ། དཔལ་ཧེ་རུ་ཀ་མངོན་པར་བརྗོད་པའི་རྒྱུད་ཀྱི་རྒྱལ་པོ་
ཆེན་པོ་འབུམ་ཕྲག་གསུམ་པ་ལས་ཕྱུང་བ་ལྷན་ཅིག་སྐྱེས་པ་འབྱུང་བའི་རྟོག་
པའོ། །འདི་ལ་དཀྱིལ་འཁོར་གཅིག་ཡོད་དོ། །རྣལ་འབྱོར་མ་བཞིའི་ཁ་སྦྱོར་
གྱི་རྒྱུད་ནི། རྣལ་འབྱོར་མའི་རྒྱུད་ཆེན་པོ་སྟོང་ཕྲག་བཅུ་གཉིས་པ་ནས།
རྒྱལ་པོ་ཨིནྡྲ་བྷཱུ་ཏིས་ལོགས་སུ་བཀོལ་བ་ཡིན་པས་གླེང་གཞི་མེད། དེ་ནས་
477



ཡང་དག་བཤད་བྱ་བ། །ཞེས་པས་ཐོག་དྲངས་ནས། ཞལ་བཞི་པའི་ངེས་
དོན་དང་། བསྐྱེད་རིམ་གྱི་སྦྱང་གཞི་ལུས་འགྲུབ་ཚུལ་དང་། སྔགས་འབྲུ་
གསུམ་བཏུ་བ་དང༌། ལྷ་སྒོམ་ཚུལ་རྣམས་བསྟན་པ་རྣལ་འབྱོར་མའི་བརྟག་
པ་དང་པོའོ། །གཉིས་པ་དབང་གོང་མ་བསྐུར་བ་དང༌། དཀྱིལ་འཁོར་གྱི་ཆོ་
ག་སྟོན་པ་དཀྱིལ་འཁོར་གྱི་དང་། གསུམ་པ་ཤ་ལྔ་བདུད་རྩི་ལྔའི་སྒྲུབ་པ་
དམ་ཚིག་ཆེན་པོའི་བདུད་རྩི་ལྔའི་དང་། བཞི་པ་བདུད་རྩི་བཞིའི་ངེས་དོན་
སྟོན་པ་དེ་ཁོ་ན་ཉིད་ཀྱི་མན་ངག་སྦྱོར་བ་བཞིའི་ཆའི་དང་། ལྔ་པ་ཕྱི་ནང་གི་
སྦྱིན་སྲེག་དང་རབ་གནས་ཀྱི་དང་། དྲུག་པ་དེ་ཁོ་ན་ཉིད་གཏན་ལ་དབབ་
པའི་དང་། བདུན་པ་དེ་ཁོ་ན་ཉིད་ཀྱི་རྣལ་འབྱོར་གྱི་དབྱེ་བས་ཕ་རོལ་ཏུ་
ཕྱིན་པ་དང་། དེ་ཁོ་ན་ཉིད་ཀྱི་བརྟག་པ་རྣམས་གསུངས་ནས་འཁོར་རྣམས་
ཡི་རང་ངོ་། །འདི་ལ་དཀྱིལ་འཁོར་གཅིག་ཡོད་དོ། །འཕགས་མོ་མངོན་པར་
བྱང་ཆུབ་པ་ཞེས་བྱ་བའི་རྒྱུད་ནི། གླེང་གཞི་མེད་པར། དེ་ནས་རྣལ་འབྱོར་
བཤད་བྱ་བ། །ཞེས་པས་ཐོག་དྲངས་ནས། རྣལ་འབྱོར་པའི་ཀུན་སྤྱོད་དང༌།
སྒྲུབ་གནས་དང་། མངོན་རྟོགས་ཀྱི་སྔོན་འགྲོ་དང་། དངོས་གཞི་ལྷ་ཕག་
མོ་ཞལ་བཞི་ཕྱག་བཅུ་གཉིས་ཀྱིས་གཙོ་བྱས་པའི་ལྷ་མོ་སོ་བདུན་ཐམས་ཅད་
ཕྱེད་གཟུགས་པའི་དཀྱིལ་འཁོར་དང་། སྔགས་དང་རྣམ་དག་དང་། རྫོགས་
རིམ་དང་ཡབ་ཀྱིས་གཙོ་བྱས་པའི་དཀྱིལ་འཁོར་ལ་མཚོན་པ་དང་། གཏོར་
ཆོག་རྣམས་གསུངས་ཏེ། འདི་ལ་ཡབ་ཀྱིས་གཙོ་བྱས་པའི་དཀྱིལ་འཁོར་
གཉིས་ཏེ་གསུམ་ཡོད་དོ། འདིའི་ལྷའི་མངོན་རྟོགས། མངོན་བརྗོད་བླ་མའི་
ལེའུ་བཅུ་གཉིས་པ་དང་འདྲ་བར་སྣང་ངོ༌། །འབུམ་ཕྲག་གསུམ་པ་ལས་ཕྱུང་
བའི་སྒྱུ་འཕྲུལ་དྲ་བ་ཆེན་མོ་རལ་བ་གྱེན་དུ་བརྗེས་པའི་རྒྱུད་སྒྱུ་མ་ཆེན་མོ་་་་
478



ཞེས་བྱ་བ་ནི། མི་ཏྲི་མཁའ་སྤྱོད་ཀྱི་རྒྱུད་ཆུང་གཅིག་ལོགས་སུ་བཀོལ་བར་
སྣང་ངོ་། །
གཉིས་པ( ཐུན་མོང་བའི་བཤད་རྒྱུད》ནི། རྒྱུད་ཐམས་ཅད་ཀྱི་གླེང་གཞི་
དཔལ་ཡང་དག་པར་སྦྱོར་བ་ཞེས་བྱ་བའི་རྒྱུད་ཀྱི་རྒྱལ་པོ་ཆེན་པོ་ནི། སྟོན་
པ་རྡོ་རྗེ་བཙུན་མོའི་བྷ་ག་ལ་བཞུགས་པའི་ཚེ། ། རྡོ་རྗེ་སྙིང་པོ་ལ་གཟིགས་
ཏེ་འཛུམ་པ་མཛད་པས་དེས་རྒྱུད་བཤད་པར་ གསོལ་བ་བཏབ་པ་དང༌།
ལེགས་སོ་སྔོན་དུ་འགྲོ་བས་གནང་བ་བྱིན་ནས། རང་གི་ཐེ་ཚོམ་ཞུས་པས།
མཚན་བཤད་པ་དང༌། ཆོས་ཐམས་ཅད་སྟོང་ཉིད་དུ་བསྒོམས་ནས་ལྷའི་
རྣལ་འབྱོར་སྒོམ་ཚུལ་དང་། བསྐྱེད་རྫོགས་ཀྱི་གཏུམ་མོ་དང༌། ཡེ་ཤེས་
མཁའ་འགྲོ་མའི་གོ་ཆ་དགོད་པ་དང་། བྱང་ཆུབ་སེམས་ཀྱི་དེ་ཁོ་ན་ཉིད་
དང་། ཕྱག་རྒྱ་བསྟེན་ཚུལ་དང་། དོན་དམ་པའི་སྔགས་དང་ལྷ་ལ་སོགས་པ་
བསྟན་པ་སྟེ། རབ་ཏུ་བྱེད་པ་དང་པོའོ། །གཉིས་པ་བྱང་ཕྱོགས་སོ་བདུན་
དང་། དེ་ནང་དུ་སྦྱར་བ་དང་། རྩེ་སོ་གཉིས་རྣམས་བསྟན་པའི་དང༌།
གསུམ་པ་མ་རྒྱུད་ཀྱི་གླེང་གཞི་དང༌། རྒྱུ་རྒྱུད་བྱང་སེམས་བསྟན་པའི་དང༌།
བཞི་པ་རྒྱུད་ཀྱི་བརྗོད་བྱ་བདེ་ཆེན་དང་། དེའི་ཐབས་བསྐྱེད་རྫོགས་ཀྱིས་
གསང་གནས་ཀྱི་རླུང་ཡི་གེའི་རང་བཞིན་ཅན་སྒོམ་པ་དང་། ནཱ་ད་སྒོམ་པ་
དང་། ཨེ་ཝཾ་མ་ཡ་དང་། ཨེ་ཝཾ་དང་། གླེང་གཞི་ཐམས་ཅད་ཀྱི་དོན་བསྟན་
པའི་དང་། ལྔ་པ་དབང་བསྐུར་བའི་ཆོ་ག་བསྟན་པའི་དང༌། དྲུག་པ་བྱང་
སེམས་སྒོམ་པ་བསྟན་པའི་དང་། བདུན་པ་ཀྱེ་རྡོ་རྗེའི་ཕྱག་གཉིས་པ་ཡུམ་
མེད་པ་དང༌། ཕྱག་བཞི་པ་དང་ཕྱག་དྲུག་པ་དང་གསུམ་ལ་ལྷ་མོ་དྲུག་གིས་
བསྐོར་བའི་མངོན་རྟོགས་བསྡུས་པ་བསྟན་པའི་དང་། བརྒྱད་པ་སྒྲོལ་མའི་
479



སྲུང་འཁོར་དང་སྒྲུབ་ཐབས་གཞུང་ན་དཀྱིལ་འཁོར་དང་འཁྲུལ་འཁོར་མེད།
ཨིནྡྲ་བྷུ་ཏི་ལྷ་བཅུ་གསུམ་གྱི་དཀྱིལ་འཁོར་བཞེད། ཀུ་རུ་ཀུལླེའི་སྒྲུབ་ཐབས་
སྲུང་འཁོར། ཤེར་ཕྱིན་མའི་སྒྲུབ་ཐབས་དང་སྲུང་འཁོར། རྣམ་སྣང་། རིན་
འབྱུང་། སྣང་མཐའ། དོན་གྲུབ། སྤྱན་མ། མཱ་མ་ཀི། གོས་དཀར་མོ། སྒྲོལ་མ་
རྣམས་ལྷ་རྐྱང་གི་མངོན་རྟོགས་བསྟན་པའི་དང་། དགུ་པ་ཀྱེ་རྡོ་རྗེ་ཕྱག་བཅུ་
དྲུག་ལྷ་བཅུ་བདུན་གྱི་དཀྱིལ་འཁོར་བསྟན་པའི་དང་། བཅུ་པ་ཡེ་ཤེས་
མཁའ་འགྲོའི་སྒྲུབ་ཐབས་ཕྲ་ཐིག་དང་བཅས་པའི་དང་། བཅུ་གཅིག་པ་
བདག་མེད་མ་ལྷ་ཉེར་གསུམ་གྱི་དཀྱིལ་འཁོར་གྱི་དང་། བཅུ་གཉིས་པ་རྡོ་རྗེ་
དབྱིངས་ཀྱི་ཐིག་གདབ་པ། ། རྡོ་རྗེ་སེམས་དཔའ་ལྷ་སོ་བདུན་གྱི་དཀྱིལ་
འཁོར། དུར་ཁྲོད་ལ་དགྱེས་པ་ཧེ་རུ་ཀ་ཡུམ་དང་བཅས་པ་དང་། ཡུམ་མེད་
པ་གཉི་ག་ལྷ་སོ་བདུན་གྱི་དཀྱིལ་འཁོར་གྱི་དང་། བཅུ་གསུམ་པ་ཀྱེ་རྡོ་རྗེའི་
རྡོ་རྗེའི་གླུ། གདན་བཞིའི་ངག་གི་བརྡ། བདེ་མཆོག་གི་ཡི་གེ་རེ་རེའི་བརྡ།
བདེ་མཆོག་གི་ངག་གི་བརྡ་རྣམས་བསྟན་པའི་དང་། བཅུ་བཞི་པ་མཁའ་
འགྲོ་མ་ཉེར་བཞི་གཟུགས་ཅན་མ་ལ་སོགས་པ་བདུན་དུ་བསྡུས་པ་སོ་སོའི་་་
མཚན་ཉིད་དང་བཅས་པ་སྟོན་པའི་དང་། བཅོ་ལྔ་པ་ལཱ་མ་བརྒྱད་ཀྱི་མཚན་
ཉིད་དང་། དེ་རྣམས་ཀྱི་ཕྱག་རྒྱ་དང་ཕྱག་རྒྱའི་ལན་གྱི་དང་། བཅུ་དྲུག་པ་
བདེ་མཆོག་གི་ལུས་ཀྱི་བརྡའི་དང་། བཅུ་བདུན་པ་གནས་ཉེར་བཞི། དེར་
གནས་པའི་ཤིང་སོགས་མཚོན་པ། ས་བཅུ་ལ་སྦྱར་བ་འདུ་བའི་དུས་དང༌།
སྐྱེ་བདུན་སོགས་བཟའ་བ་རྣམས་བསྟན་པའི་དང༌། བཅོ་བརྒྱད་པ་བསྐྱེད་
རྫོགས་ཀྱི་ལྷ་སེམས་དཔའ་སུམ་བརྩེགས་སྒོམ་པ། བསྐྱེད་རིམ་ལ་རྩོད་པ་
སྤང་བས་སྟོང་ཉིད་ཀྱི་རང་བཞིན་དུ་སྒོམ་ཚུལ། ལུས་བརྟས་པའི་ཐབས་
480



ཐིག་ལེའི་རྣལ་འབྱོར་འབྲས་བུ་དང་བཅས་པ། ལྷའི་རྣམ་དག་རྩོད་སྤང་
དང་བཅས་པ་བསྟན་པའི་དང་། བཅུ་དགུ་པ་སྤྱོད་པའི་རིམ་པ་དང་། སྤྱོད་
པའི་དམ་ཚིག་རྣམས་བསྟན་པའི་དང་། ཉི་ཤུ་པ་ཀུན་སྤངས་ཀྱི་སྤྱོད་པ།
ཕྱོགས་ལས་རྣམ་རྒྱལ་གྱི་སྤྱོད་པ། རྒྱལ་ཚབ་ཆེན་པོའི་བརྟུལ་ཞུགས་ཀྱི་སྤྱོད་
པ་གསུམ་བསྟན་ཏེ། དེ་ཡང་ཤིན་ཏུ་སྤྲོས་མེད་ཀྱི་སྤྱོད་པ་གཙོ་ཆེ་ལ། གཞན་
གཉིས་ཀྱང་ཅུང་ཟད་བསྟན་པའི་དང་། ཉེར་གཅིག་པ་མ་རྒྱུད་ཀྱི་གླེང་གཞི་
སྦས་དོན་དུ་བཤད་པ། ལུས་འགྲུབ་ཚུལ་གྱི་སྒོ་ནས་རྫོགས་རིམ་གྱི་མངོན་
བྱང་ལྔའི། རྩའི་ཀུན་སྤྱོད། རླུང་གི་རྒྱུ་ཚུལ། ལུས་ཀྱི་གནས་ཉེར་བཞི་རྣམས་
བསྟན་པའི་དང་། ཉེར་གཉིས་པ་སྤྱོད་ཀྱི་ཐིག་ལེ་མདོར་བསྟན་པ། འཁོར་
ལོ་བཞིའི་ས་བོན་གྱི་སྒོ་ནས་གཏུམ་མོ་བསྡུས་པ། སྙིང་གའི་རྩ་ལྔ་སྦས་པ་རྩ་
དང་བཅས་པ། རྩ་ཉེར་བཞི་ནས་ཁམས་འབབ་ཚུལ་རྣམས་བསྟན་པའི་
དང་། ཉེར་གསུམ་པ་ལུས་ཀྱི་དཀྱིལ་འཁོར། བྱང་ཆུབ་སེམས་ཀྱི་དཀྱིལ་
འཁོར། ནང་གི་སྦྱིན་སྲེག གཏུམ་མོ་རྒྱས་པ་ལ་བརྟེན་ནས་བདེ་ཆེན་རོལ་
ཚུལ། འབྲས་རྒྱུད་ཀྱི་དབྱེ་བ་དང་བཅས་པ་བསྟན་པའི་དང་། ཉེར་བཞི་པ་
སྡོམ་པའི་དབྱེ་བ། སེམས་ཅན་སངས་རྒྱས་སུ་བསྟན་པའི་དོགས་སྤང་དང་
བཅས་པ། འབྱུང་བ་དང་ཉོན་མོངས་པ་བརྟེན་པའི་རིགས་ཀྱི་དབྱེ་བ། མ་
རྒྱུད་ཀྱི་གླེང་གཞི་སྦས་པ་དང་མཐར་ཐུག་ཏུ་བཤད་པ་གཏུམ་མོ་བསྡུས་རྒྱས་
ཀྱི་སྤྱི་ཐིག་རྣམས་བསྟན་པའི་དང་། ཉེར་ལྔ་པ་དགྱེས་རྡོར་གྱི་ངག་གི་བརྡ།
གདན་བཞིའི་མཁའ་འགྲོ་བཞིའི་ངག་དང་ལུས་ཀྱི་བརྡ། བདེ་མཆོག་གི་ཡི་
གེ་རེ་རེའི་ངག་གི་བརྡ། ལྟ་སྟངས་བཞི་ལ་སོགས་པ་དང་སྨིན་མ་སྒྱུར་ཚུལ་
སོགས་དང་། སྨན་སྦྱོར་བདུན་ཅུ་རྩ་གསུམ་རྣམས་བསྟན་པའི་དང་། ཉེར་
481



དྲུག་པ་སྔོན་དུ་བསྙེན་པ་བྱ་བ། རྐང་སྟབས། ལས་བཞིའི་སྦྱིན་སྲེག་གི་ཐབ།
ཕྱོགས། ཁ་དོག བསྲེག་རྫས་ཀྱི་སྒོ་ནས་སྦྱིན་སྲེག་རྒྱས་པར་བཤད་པ་བསྟན་
པའི། ཉེར་བདུན་པ་སྔགས་བཏུ་ཐབས་སྤྱན་མའི་སྔགས་བ ཏུ་ཞིང་ཞི་བ་
དང་ཤི་བ་སོས་པ། དེ་བཞིན་དུ་མཱ་མ་ཀཱིའི་བསྲུང་བ། གོས་དཀར་མོའི་རྒྱས་
པ། སྒྲོལ་མའི་དབང་། རིག་པའི་རྒྱལ་པོའི་སྔགས། དྲག་པོའི་སྔགས་བདུན།
སྒོ་བ་བཞི་དང་མཆོད་པའི་ལྷ་མོ་བརྒྱད་ཀྱི་སྔགས་བཏུ་བ། ལས་རྒྱས་པའི་
འཁོར་ལོ་བཞི། དེ་ལ་ཕྱི་ནང་གཅིག་བསྟན་པའི་དང༌། ཉེར་བརྒྱད་པ་རབ་
གནས་མཚོན་པ་དང་། ས་ཆོག་དང་། ནང་གི་སྦྱིན་སྲེག་གི་དོན་དུ་རིག་མ་
གཞུག་པ། སྦྱིན་སྲེག་གི་ཆོ་ག་རྒྱས་པ། ལས་བསྒྲུབ་པའི་ཕྱིར་གཙོ་བོ་འཕོ་
ཚུལ། རབ་ཏུ་དང་བའི་སྒྲོལ་མ་ལྷ་བཅུ་བདུན། རྡོ་རྗེ་ཁྲོ་བོ་ལྷ་དྲུག དཔལ་
མཆོག་ལྷ་ལྔ། ཀྱེ་རྡོ་རྗེ་ལྷ་བཅུ་བདུན་གྱི་དཀྱིལ་འཁོར། གཞན་འཇིགས་
བྱེད་སོགས་དཀྱིལ་འཁོར་མེད་པའི་ལྷ་རྐྱང་གི་ལས་རབ་འབྱམས་བསྟན་པའི་
དང་། ཉེར་དགུ་པ་རྡོ་རྗེ་རྩེ་ལྔ་དང་རྩེ་དགུ། དེའི་དྲིལ་བུ་རྣམས་ཀྱི་དེ་ཉིད།
གཟུང་ཚུལ་དཀྲོལ་ཚུལ། རྡོར་དྲིལ་གསོར་དཀྲོལ་གྱི་སྔགས། དེ་ཉིད་མེད་
པའི་ཉེས་པ་བསྟན་པའི་དང་། སུམ་ཅུ་པ་ཕྲེང་བའི་རྒྱུ་གྲངས་བྱིན་གྱིས་
བརླབ་པ། སྦྱོང་བའི་སྔགས་བགྲང་ཚུལ། ཡེ་ཤེས་ཀྱི་དེ་ཉིད། རྡོ་རྗེ་འཆང་
ལྷན་སྐྱེས་སྒོམ་པ་སྟོན་པའི་དང་། སོ་གཅིག་པ་འཕོ་བའི་སྒོ་གང་ནས་གང་
དུ་སྐྱེ་བ། སྒོ་དགག་ཐབས། ཡེ་ཤེས་མཁའ་འགྲོ་བསྒོམས་ནས་འཕོ་ཚུལ།
རྣམ་ཤེས་དབྲོག་པ་ཕན་ཡོན་དང་བཅས་པ་དང་། འགྲོ་བ་ལྔའི་ཡེ་ཤེས་སྟོན་
པའི་དང༌། སོ་གཉིས་པ་སྔགས་རྣམས་སྟོན་པའི་དང་། སོ་གསུམ་པ་འབྲས་
རྒྱུད་དེ་བཞིན་གཤེགས་པའི་སྤྲུལ་པ་སྣ་ཚོགས་དང་། དེའི་རྒྱུ་ཨཱ་ལི་ཀཱ་ལིའི་
482



དོན་སྒོམ་པའི་རྫོགས་རིམ་བསྟན་པའི་དང༌། སོ་བཞི་པ་གཏོར་ཆོག་དང༌།
ནང་གི་གཏོར་མ་མཚོན་པ་ཚོགས་འཁོར་གྱི་ཚུལ་ཅུང་ཟད་དང་བཅས་པ་་་་
བསྟན་པའི་དང་། སོ་ལྔ་པ་བྲིས་སྐུ་དང་གླེགས་བམ་བྲི་ཚུལ་བསྟན་པའི་
དང༌། སོ་དྲུག་པ་རོལ་མོའི་སྔགས་ཕྱི་ནང་གི་རྡེའུ་ཆུང་དཀྲོལ་ཚུལ་དང་
བཅས་པ། ཚོགས་འཁོར་དེར་གླུ་གར་ཕྱག་རྒྱའི་བྱ་བ་གསུམ་ལྟ་སྟངས་དང་
བཅས་པ་བསྟན་པའི་དང་། སོ་བདུན་པ་ཉེ་རྒྱུ་ཕྱག་རྒྱའི་རྣལ་འབྱོར་བསྟན་
པའི་དང་། སོ་བརྒྱད་པ་འབྲས་བུ་གྲུབ་དུས་མཆོད་པ་འབྱུང་ཚུལ་བསྟན་
པའི་དང་། སོ་དགུ་པ་འབྲས་རྒྱུད་རིག་པའི་སྐྱེས་བུའི་མཚན་ཉིད་བསྟན་
པའི་དང་། བཞི་བཅུ་པ་བསྲེག་རྫས་ལ་རྩོད་པ་སྤང་བའི་སྒོ་ནས་བསྲུང་བྱ་
དང་བཟའ་བྱའི་དམ་ཚིག་བསྟན་པའི་རབ་ཏུ་བྱེད་པ་སྟེ། དེས་རྩ་བའི་རྒྱུད་
རྫོགས་ཤིང་། འདི་ལ་དཀྱིལ་འཁོར་བོད་ཀྱི་བླ་མ་དག་མཆོག་སྒྲུབ་པའི་
དཀྱིལ་འཁོར་བརྒྱད། གཙོ་བོ་འཕོ་བའི་དབང་གིས་བཅུ་གཉིས་ཡིན་གྱི།
གཙོ་བོ་འཕོ་བ་ལ་རིགས་ལྔ་པོ་མ་གཏོགས་པའི་མི་འཕོ་བར་བཞེད་ནའང་།
འདིར་དངོས་སུ་གསལ་བར་གསུངས་པའི་དཀྱིལ་འཁོར་དགུ། རིག་པའི་
རྒྱལ་པོ་དང་། རབ་ཏུ་དང་བའི་སྒྲོལ་མ་དང་། རྡོ་རྗེ་ཁྲོ་བོ་དང་། དཔལ་
མཆོག་དང་། ཆར་འབེབས་ཀྱི་ཀྱེ་རྡོ་རྗེ་ལྷ་བཅུ་བདུན་གྱི་དཀྱིལ་འཁོར།
བདེ་མཆོག་གོ་ཆའི་ལྷ་བཅུའི་དཀྱིལ་འཁོར་ཨིནྡྲ་བྷུ་ཏིས་སྒྲོལ་མ་ལྷ་བཅུ་་་་་་
གསུམ་གྱི་དཀྱིལ་འཁོར་བསྟན་པ་དང་བཅུ་དྲུག་གསུངས་ལ། གཙོ་བོ་འཕོ་
བ་ལའང་རིགས་ལྔས་གཞན་ཡང་གཙོ་བོ་འཕོ་བའི་ཚུལ་ལུང་འདྲེན་དང་་་་
བཅས་པ་མན་སྙེར་གསུངས་པས། དཀྱིལ་འཁོར་སོ་སོའི་ལྷ་གྲངས་དང་
མཉམ་པའི་དཀྱིལ་འཁོར་དུ་འགྱུར་བར་ཤེས་པར་བྱའོ། །དེའི་རྒྱུད་ཕྱི་མ་ནི།
483



དེ་ལྟར་རྩ་བའི་རྒྱུད་གསུངས་པའི་རྗེས་སུ། རྩ་བའི་རྒྱུད་ཀྱི་དོན་རྟོགས་
དཀའ་བ་རྣམས་ཞུ་བའི་ཕྱིར། རྡོ་རྗེ་སྙིང་པོ་ལ་སོགས་པའི་བྱང་ཆུབ་སེམས་
དཔའ་རྣམས་ཀྱིས་མཆོད་པས་མཆོད་ནས། གང་དཀའ་བའི་དོན་ཞུས་པས།
སྔར་བཤད་པའི་ཚིག་དཀའ་བ་རྣམས་ལ་བཤད་པ་གསུངས་པ་སྟེ། ཨིནྡྲ་
བྷུ་ཏིའི་འགྲེལ་པ་རྟོག་པ་བཅུ་གཅིག་པར་རབ་བྱེད་སུམ་ཅུའི་རང་བཞིན་དུ་
གནས་པར་གསུངས་ཀྱང་། འདིར་རབ་བྱེད་ཀྱི་གྲངས་མ་བྱུང་སྟེ། མཇུག་མ་
རྫོགས་པ་ཡིན་ནམ་བརྟག་པར་བྱའོ། །འདིའི་རྩ་བའི་རྒྱུད་ལ་ཤོ་ལོ་ཀ་ཉིས་
སྟོང་བརྒྱ་བདུན་ཅུ་དོན་ལྔ། རྒྱུད་ཕྱི་མ་ལ་དྲུག་བརྒྱ་ཉི་ཤུ་རྩ་བརྒྱད་དང་
རྐང་པ་གཉིས་ཡོད་ཅེས་གསུང་ངོ་། །འདིའི་རྩ་རྒྱུད་རྒྱས་པ་ལ་འབུམ་ཕྲག་
སུམ་ཅུ་རྩ་དྲུག་ཡོད་པར་ཨིནྡྲ་བྷུ་ཏིའི་འགྲེལ་པར་བཤད་དོ། །འདི་སྤྱི་རྒྱུད་
དུ་མའི་བཤད་རྒྱུད་ཡིན་ཡང་གཙོ་བོར་བདེ་མཆོག་ཡིན་ཏེ། འདིའི་དཀྱིལ་
འཁོར་གྱི་གཙོ་བོ་རྡོ་རྗེ་སེམས་དཔའ་བདེ་མཆོག་གི་ཁྱད་པར་ཡིན་པའི་ཕྱིར་
དང་། བདེ་མཆོག་གི་གླེང་གཞི་ལ་བཤད་པར་བྱ་བའི་ཕྱིར་དང་། འགྲེལ་པ་
རྣམས་ནས་བདེ་མཆོག་གི་བཤད་རྒྱུད་དུ་བགྲངས་པའི་ཕྱིར་རོ། །
གསུམ་པ(རྒྱུད་ཡང་དག་ཡིན་མིན་རྩོད་པ་ཅན་གྱི་སྐོར།)ནི། བདེ་མཆོག་གི་
བཤད་རྒྱུད་དུ་འདོད་པ་ར་ལི་སུམ་ཅུ་རྩ་གཉིས་ལས། གསང་བ་རྡོ་རྗེའི་རྒྱུད་
ནི། རྩ་འཁོར་ལོ་ལྔ་ལ་བརྟེན་ནས་བདེ་བ་སྐྱེད་ཐབས་བདེ་མཆོག་རྩ་རྒྱུད་དུ་
མ་གསུངས་པ་ལྷ་མོས་ཞུས་པས་གསང་བ་རྡོ་རྗེ་དང་དེའི་སྦྱོར་ཐབས་དང་་་་
བརྡ་དང་དམ་ཚིག་རྣམས་གསུངས་པའོ། ་ །གསང་བ་གཅོད་པའི་རྒྱུད་ཀྱི་
རྒྱལ་པོ་ནི། སྟོན་པ་རྡོ་རྗེ་བཙུན་མོའི་བྷ་ག་ལ་བཞུགས་པ་ལ། རྡོ་རྗེ་སྙིང་པོ་
ལ་སོགས་པ་རྣམས་ཀྱིས་གསང་བ་གཅོད་པའི་རྒྱུད་ཀྱི་རྒྱལ་པོའི་ཚིག་དོན་་་་་་
484



ཞུས་པས་གསང་བའི་དོན་བུམ་དབང་དང་འབྲེལ་པའི་བསྐྱེད་རིམ་ཡན་་་་་
ལག་དང་བཅས་པ་དང་། གསང་དབང་དང་འབྲེལ་བའི་རྩ་རླུང་དང་
གཏུམ་མོའི་རྣལ་འབྱོར་དང་། ཤེས་རབ་ཡེ་ཤེས་དང་འབྲེལ་བ་དགའ་
བཞིའི་ཉམས་མྱོང་དང་། དབང་བཞི་པ་དང་འབྲེལ་པ་གསང་བ་བཞིའི་
མན་ངག་དང་གཅོད་པའི་དོན་དམ་ཚིག་དང་། རྒྱུད་ཀྱི་དོན་རྒྱུད་གསུམ།
རྒྱལ་པོའི་དོན་གསང་བ་སྟོན་པར་བཤད་པའི་འཁོར་རྣམས་ཡི་རང་ངོ༌། །
འདི་ལའང་། གསང་བའི་དབང་ནི་དགེ་བ་སྟེ། །འདི་ཡི་ཚུལ་ལྡན་དགེ་ཚུལ་
ཡིན། །དགེ་བ་ཤེས་རབ་ཡེ་ཤེས་ཡིན། །དེ་ཉིད་སློང་བས་དགེ་སློང་ཡིན། །
ཞེས་སོགས་རྒྱ་གར་གྱི་སྐད་དང་མི་འགྲིག་པའི་བཤད་པ་བྱུང་ངོ༌། །གསང་
བ་བསམ་གྱིས་མི་ཁྱབ་པའི་རྒྱུད་ནི། སྟོན་པ་རྡོ་རྗེ་བཙུན་མོའི་བྷ་ག་ལ་
བཞུགས་པ་ལ། ཕྱག་རྡོར་གྱིས་ཞུས་ནས། འཁོར་བའི་ཆོས་ཀྱི་རང་བཞིན་
སེམས་ཉིད་བསམ་གྱིས་མི་ཁྱབ་པའི་དོན་དབྱེ་བ། མི་མཐུན་པའི་ཕྱོགས།
གྲངས། དུས་གནས་པའི་ཚུལ། འཇུག་པའི་དུས། རྟོག་པའི་ཐབས་གནས་
པའི་ཚད། རིམ་པ་རྣམས་གསུངས་པས་འཁོར་རྣམས་ཡི་རང་བའོ། །ནམ་
མཁའ་དང་མཉམ་པའི་རྒྱུད་ནི། སྟོན་པ་རྡོ་རྗེ་བཙུན་མོའི་བྷ་ག་ལ་བཞུགས་
པ་ན། འཁོར་ལོ་གསུམ་གྱི་རྣལ་འབྱོར་མ་ལ་མཁའ་སྤྱོད་ས་སྤྱོད་ས་འོག་ཏུ་
སྤྱོད་པ་གསུམ་རླུང་གི་རང་བཞིན་དང་། གཏུམ་མོའི་མེ་དང་བྱང་ཆུབ་
སེམས་ཀྱི་དོན་དང༌། རྒྱུད་ཀྱི་བཤད་ཐབས་དང༌། རྒྱུད་སྡེའི་དབྱེ་བ་དང༌།
ར་ལི་ཉི་ཤུ་རྩ་བཞི་དཔའ་མོ་ཉི་ཤུ་རྩ་བཞི་ལ་གཏད་ཚུལ་རྣམས་གསུངས་་་་་
པས་འཁོར་རྣམས་ཡི་རང་ངོ༌། །ནམ་མཁའི་ཆེ་རྒྱུད་ཀྱི་རྒྱལ་པོ་ནི། སྟོན་པ་
རྡོ་རྗེ་བཙུན་མོའི་བྷ་ག་ལ་བཞུགས་པ་ན། རྡོ་རྗེ་སྙིང་པོས་བཅོམ་ལྡན་
485



འཇིགས་པ་ཆེན་པོའི་དོན་ཞུས་པས། བདུད་བཅོམ་པ་དང་། དེའི་གཉེན་པོ་
དང་ལྡན་པ་དང་། བདུད་སྐྲག་པ་དང་། བདུད་ཀྱི་གཡུལ་ལས་རྒྱལ་བའི་
དོན་གསུངས་པས་འཁོར་རྣམས་ཡི་རང་ངོ༌། །སྐུ་གསུང་ཐུགས་ཀྱི་རྒྱུད་ཀྱི་
རྒྱལ་པོ་ནི། སྟོན་པར་སྐུ་གསུང་ཐུགས་ཀྱི་དོན་ཞུས་པས། སྐུ་བུམ་དབང་།
གསུང་གསང་དབང་། ཐུགས་ཤེས་རབ་ཡེ་ཤེས་ཀྱི་དབང་བསྐུར་ཚུལ་རྒྱས་
པ་དང་། ཨེ་ཝཾ་མ་ཡའི་བཤད་པ་དང༌། ཨོཾ་ཨཱཿ ཧཱུྃ་གི་བཤད་པ་གསུངས་པས་
འཁོར་རྣམས་ཀྱིས་མཆོད་པའོ། །འདི་ལ། འ་ནི་དེ་བཞིན་འོད་དཔག་མེད། །
སོགས་ཧཱུྃ་གི་འ་ལ་བཤད་པ་བྱས་པས་བླ་བཙོང་འདུག་གོ །རིན་ཆེན་ཕྲེང་
བའི་རྒྱུད་ཀྱི་རྒྱལ་པོ་ནི། ལྷ་མོས་སྟོན་པར་རིན་ཆེན་ཕྲེང་བའི་དོན་ཞུས་པས།
སྣོད་ཀྱི་རིན་པོ་ཆེ་ཕྱག་རྒྱ་ལྔ་དང་། བཅུད་ཀྱི་རིན་པོ་ཆེ་རྩ་དང་ཐིག་ལེ།
དེ་ གཉིས་བྲལ་བའི་རིན་པོ་ཆེ་ ལྷན་སྐྱེས་ཀྱི་ཡེ་ཤེས་རྣམས་གསུངས་པས།
འཁོར་གྱིས་མཆོད་ནས་མི་སྣང་བར་གྱུར་ཏོ། །དམ་ཚིག་ཆེན་པོའི་རྒྱུད་ཀྱི་
རྒྱལ་པོ་ནི། སྟོན་པ་རྡོ་རྗེ་བཙུན་མོའི་བྷ་ག་ལ་བཞུགས་པ་ན། རྡོ་རྗེ་སྙིང་པོ་
ལ་འཛུམ་པ་མཛད་ནས། བླ་མའི་དམ་ཚིག་ལྔ་བཅུ། ཐུན་མོང་གི་དམ་ཚིག་
བརྒྱད་དང་བཅུ་བཞི། དེ་རྣམས་གླེང་གཞིའི་ཚིག་དང་སྦྱར་བ་དང་དམ་
ཚིག་གི་ངེས་ཚིག་དང་ཕན་ཡོན་རྣམས་གསུངས་ཏེ། འདི་ལ། དམ་པ་སྐུ་
གསུང་ཐུགས་ཡིན་ཏེ། །དེ་ལས་འདས་ན་ཚིག་པར་འགྱུར། །ཞེས་དམ་ཚིག་
གི་ངེས་ཚིག་ཏུ་བྱས་པས་བླ་བཙོང་འདུག་གོ །དེ་རྣམས་ཐུགས་ཀྱི་རྒྱུད་
བརྒྱད་དོ། །སྟོབས་པོ་ཆེའི་རྒྱུད་ཀྱི་རྒྱལ་པོ་ནི། སྟོན་པ་རྡོ་རྗེ་བཙུན་མོའི་བྷ་
ག་ལ་བཞུགས་པ་ན། ཡུལ་དྲུག་གི་དགྲ་དྲུག་ལས་རྒྱལ་བའི་ཐབས་སུ་མི་རྟོག་
པ་སྒོམ་པ་མངོན་པར་རྟོགས་པའི་ལེའུ། གདོན་གྱི་བརྟག་པའི་ལེའུ། གདོན་
་
486



སྲུང་བའི་འཁོར་ལོའི་ལེའུ། ཡེ་ཤེས་བརྟག་པའི་ལེའུ། ཡེ་ཤེས་ཆེན་པོ་བརྟག་
པའི་ལེའུ་སྟེ་ལྔ་གསུངས་པས་འཁོར་རྣམས་ཡི་རང་ངོ༌། །ཡེ་ཤེས་གསང་བའི་
རྒྱུད་ནི། ཕྱག་འཚལ་སྔོན་དུ་འགྲོ་བས་དབང་བཞིའི་དེ་ཉིད་ཞུས་པས། དེ་
ཉིད་བཅོ་བརྒྱད་དང༌། དེ་མ་ཤེས་པའི་ཉེས་པ་རྣམས་གསུངས་པས་འཁོར་
རྣམས་ཡི་རང་ངོ་། །དཔལ་ཡེ་ཤེས་ཕྲེང་བའི་རྒྱུད་ཀྱི་རྒྱལ་པོ་ནི། ལྟ་བ་དང་
སྤྱོད་པ་ཞུས་པའི་ལན་དུ། ལྟ་བ་ཤེར་ཕྱིན་དང་སྤྱོད་པ་རྣམ་པ་གསུམ་བཤད་
པས་འཁོར་རྣམས་ཡི་རང་ངོ༌། །ཡེ་ཤེས་འབར་བའི་རྒྱུད་ནི། ཡེ་ཤེས་འབར་
བའི་དོན་ཞུས་པས། ཕྱག་རྒྱ་མ་ལ་སྙོམས་པར་འཇུག་པའི་ཐབས་གསུངས་
པས་འཁོར་རྣམས་ཡི་རང་ངོ༌། །ཟླ་བའི་ཕྲེང་བའི་རྒྱུད་ནི། སྟོན་པ་ལ་ར་
ལིའི་རྒྱུད་རྣམས་ཀྱི་བརྗོད་བྱའི་ངེས་པ་དང་གཞུང་ཚད་ཞུས་པས། དེ་
གཉིས་གསུངས་པས་འཁོར་རྣམས་ཡི་རང་ངོ་། །རིན་ཆེན་འབར་བའི་རྒྱུད་
ཀྱི་རྒྱལ་པོ་ནི། རྡོ་རྗེ་སྙིང་པོ་ལ་སོགས་པའི་འཁོར་རྣམས་ལ་མཉན་པར་
གདམས་ནས། ར་ལིའི་སྒྲ་བཤད་པའི་སྒོ་ནས་རྒྱུད་ཀྱི་དབྱེ་བསྡུ་དང་། རྩ་
བཤད་ཀྱི་དབྱེ་བ་སོགས་དང་། མ་སྤངས་པ་ཉི་ཤུ་རྩ་བརྒྱད་དང་། ར་ལིའི་
འབྱུང་ཚུལ་དང་། སེམས་ཅན་གདོད་མ་ནས་སངས་རྒྱས་ཡིན་ཚུལ་རྣམས་
གསུངས་པས་འཁོར་རྣམས་ཡི་རང་ངོ༌། །ཉི་མའི་འཁོར་ལོའི་རྒྱུད་ནི། སྟོན་
པ་ལ་མ་སྤངས་པ་དང་ངེས་པ་ཞུས་པས། མ་སྤངས་པའི་དབྱེ་བ་དང་།
སྔགས་དང་རྒྱུ་རྐྱེན་ལ་སོགས་པའི་ངེས་པ་གསུངས་སོ། །ཡེ་ཤེས་རྒྱལ་པོའི་
རྒྱུད་ནི། ཀྱེ་མ་སངས་རྒྱས་ཞེས་སོགས་ཀྱིས་ཆོས་ལ་འཇུག་པར་གདམས་
ནས། འཁྲུལ་པ་དང་འཁྲུལ་གཞི་ལས་སད་པར་བྱེད་པའི་ཐབས་བསྟན་པས་
འཁོར་རྣམས་ཡི་རང་ངོ་། །དེ་རྣམས་གསུང་གི་རྒྱུད་བརྒྱད་དོ། །མཁའ་འགྲོ་
༤
487



མ་གསང་བའི་རྒྱུད་ནི། སྟོན་པ་ལ་མཁའ་འགྲོ་དང་མ་དང་གསང་བ་དང་
རྒྱུད་དང་རྒྱལ་པོའི་དོན་ཞུས་པས་མཁའ་འགྲོ་བཞི། མ་གསུམ། གསང་བ་
དྲུག རྒྱུད་བརྒྱད། རྒྱལ་པོ་བཅུ་དགུ། བདུད་ཀྱི་བར་ཆད་སེལ་ཚུལ་རྣམས་
གསུངས་ནས་རྒྱུད་གཏད་དོ། །གསང་བའི་མེ་འབར་གྱི་རྒྱུད་ཀྱི་རྒྱལ་པོ་ནི།།
སྟོན་པ་རྡོ་རྗེ་བཙུན་མོའི་བྷ་ག་ལ་བཞུགས་པ་ན། ཕག་མོས་ཞུས་པའི་ལན་
དུ་འཕོ་བ་དང་། ཤི་བའི་རོ་ལ་མཆོད་པ་དང༌། རོ་སྲེག་པའི་ཆོ་ག་དང་། ཚ་
ཚ་དང་། འབྱུང་བ་ལྔ་ལ་ཚ་ཚ་འདེབས་པའི་ཚུལ་རྣམས་གསུངས་པས་
འཁོར་རྣམས་ཡི་རང་ངོ་། །གསང་བ་བདུད་རྩིའི་རྒྱུད་ནི། སྟོན་པ་རྡོ་རྗེ་
བཙུན་མོའི་བྷ་ག་ལ་བཞུགས་པ་ན། རྡོ་རྗེ་སྙིང་པོས་ཞུས་པས་དཀྱིལ་འཁོར་
གྱི་དབྱེ་བ། མཆོད་གཏོར་ཕྱི་ནང་གསང་བའི་སྦྱིན་སྲེག ཕྱི་ནང་གི་གཏོར་
མའི་ངེས་པ་སོགས་གསུངས་པས་འཁོར་རྣམས་ཡི་རང་ངོ་། །དུར་ཁྲོད་རྒྱན་
གྱི་རྒྱུད་ནི། སྟོན་པ་ལ་ཕྱག་འཚལ་ནས། དུར་ཁྲོད་རྒྱན་གྱི་རྒྱུད་ཀྱི་དོན་ཞུས་
པས་དཀྱིལ་འཁོར་ཕྱིའི་དུར་ཁྲོད་དང་ནང་དང་གསང་པའི་དུར་ཁྲོད་དང་།
རྒྱུད་ཀྱི་ཆེ་བ་སོགས་གསུངས་ནས་རྒྱུད་གཏད་པས་འཁོར་རྣམས་ཡི་རང་
ངོ༌། །རྡོ་རྗེ་རྒྱལ་པོའི་རྒྱུད་ནི། སྟོན་པ་རྡོ་རྗེ་བཙུན་མོའི་བྷ་ག་ལ་བཞུགས་པ་
ན། རྡོ་རྗེ་སྙིང་པོ་ལ་སོགས་པ་རྣམས་ཀྱིས་མཆོད་ནས་རྡོ་རྗེའི་དོན་དང་རྒྱུད་
ཀྱི་དོན་ཞུས་པས། རྡོ་རྗེ་རྩེ་གཅིག རྩེ་གསུམ། རྩེ་ལྔ། རྩེ་དགུ། རྩེ་བཅུ་
གཉིས་པ་དང་། རྒྱུད་རྣམས་ཕྱི་ནང་གསང་བ། རབ་གསང་གི་བཤད་པ་
གསུངས་སོ། །དེ་ནས་གླེང་གཞིའི་བཤད་པ་ཞུས་པས་དེ་རྣམས་ཀྱི་དོན་ཞིབ་
ཏུ་གསུངས་པས་འཁོར་རྣམས་ཡི་རང་ངོ༌། །འདི་ལ། འཁོར་བའི་ཆོས་ནི་མྱ་
ངན་ཏེ། །དེ་དང་བྲལ་ཕྱིར་འདས་པའོ། །བཅོམ་ལྡན་འདས་ཀྱི་འདས་པ་ལ་
1
་
488



བཤད་པ་བྱས་པས་བླ་བཙོང་འདུག་གོ །ཡེ་ཤེས་བསམ་པའི་རྒྱུད་ནི། །སྟོན་
པ་ཡེ་ཤེས་གསང་བའི་གནས་ན་བཞུགས་པ་ལ། ཡེ་ཤེས་མཁའ་འགྲོ་མས།
ཡེ་ཤེས་ཀྱི་རང་བཞིན་དང་། སྐྱེ་གནས་དང་། བྱང་ཆུབ་ཀྱི་སེམས་ཀྱི་དེའི་
དབྱེ་བ་དང་། གནས་དང་གཟུང་བ་དང་བཟློག་པ་དང་། འབྲས་བུ་དང་
རྟགས་དང་ཡོན་ཏན་རྣམས་ཞུས་པས། དེ་རྣམས་ཀྱི་དོན་གསུངས་པས་
འཁོར་རྣམས་ཡི་རང་ངོ༌། །དཔལ་ཆགས་པའི་རྒྱུད་ནི། སྟོན་པ་རྡོ་རྗེ་བཙུན་
མོའི་བྷ་ག་ལ་བཞུགས་པ་ན། རྡོ་རྗེ་སྙིང་པོས་མཆོད་ནས་སེམས་ཅན་གྱི་
མཚན་དཔེ་ཞུས་པས། དབྱངས་གསལ་བྱེད་མཚན་དཔེ་དང་སྟོང་ཉིད་དུ་
བསྟན་པས་རྫོགས་རིམ་དང༌། སྐྱེ་གནས་གཞི་དང་མཐུན་པས་བསྐྱེད་རིམ་
དང་། ལུས་ཀྱི་རྣམ་དག་སོགས་གསུངས་པས་འཁོར་རྣམས་ཡི་རང་ངོ༌། །
མཁའ་འགྲོ་མའི་སྡོམ་པའི་རྒྱུད་ནི། ཕག་མོས་མཁའ་འགྲོ་མའི་སྡོམ་པ་ཞུས་
པའི་ལན་དུ། དམ་ཚིག་གི་མཚན་ཉིད། ཉམས་པའི་ཆེ་འབྲིང་གི་དབྱེ་བ།
སྡོམ་པ་དང་དམ་ཚིག་ཉམས་པའི་རྒྱུ་རྐྱེན། བསྟེན་བྱ་དང་བཟའ་བྱ་ལ་
སོགས་པའི་དམ་ཚིག་རྣམས་གསུངས་པས་འཁོར་རྣམས་ཡི་རང་ངོ་། །དེ་
རྣམས་སྐུའི་རྒྱུད་བརྒྱད་དེ། དེ་རྣམས་ཀྱི་གོ་རིམ་དང་། རྣལ་འབྱོར་མ་ཉི་ཤུ་
རྩ་བཞི་ལ་གཏད་ཚུལ་ཡང་། པུ་རུ་རབ་ཏུ་གསང་རྡོ་རྗེ། །ཛ་རུ་གཏུམ་མིག་
གསང་བ་གཅོད། །ཨོ་རུ་འོད་ལྡན་བསམ་མི་ཁྱབ། །ཨ་རུ་སྣ་ཆེན་ནམ་མཁའ་
མཉམ། །གོ་རུ་བརྟན་གཡོ་ནམ་མཁའ་ཆེ། །ར་རུ་མི་ཐུང་སྐུ་གསུང་ཐུགས། །
དེ་རུ་ལང་ཁ་རིན་ཆེན་ཕྲེང་། །མ་རུ་ཤིང་གྲིབ་དམ་ཚིག་ཆེ། །ཀ་རུ་ཨེ་ར་
སྟོབས་པོ་ཆེ། །ཨོ་རུ་འཇིགས་བྱེད་ཡེ་ཤེས་གསང་། །ཏྲི་རུ་རླུང་ཤུགས་ཡེ་
ཤེས་ཕྲེང་། །ཀོ་རུ་མང་འཐུང་ཡེ་ཤེས་འབར། །ཀ་རུ་བྱ་མ་ཟླ་བའི་ཕྲེང་། །ལ་
489



རུ་ཤིན་བཟང་རིན་ཆེན་འབར། །ཀ་རུ་རྟ་སྣ་ཉི་མའི་འཁོར། །ཧི་རུ་ཁ་ག་ཡེ་
ཤེས་རྒྱལ། །སྲེ་རུ་འཁོར་ཤུགས་མཁའ་འགྲོ་གསང་། །གྲི་རུ་ཁན་དང་གསང་
མེ་འབར། །སོ་རུ་ཤོན་དི་གསང་བདུད་རྩི། །སོ་རུ་འཁོར་ལོ་དུར་ཁྲོད་རྒྱུན། །
ན་རུ་ཤིན་དཔལ་རྡོ་རྗེ་རྒྱལ། །སི་རུ་སྟོབས་ཆེན་ཡེ་ཤེས་བསམ། །མ་རུ་
འཁོར་རྒྱལ་ཆགས་པའི་རྒྱལ། །ཀུ་རུ་བརྩོན་འགྲུས་མཁའ་འགྲོ་སྡོམ། །ཞེས་
གསུངས་སོ། །འཕྲོས་པའི་རྒྱུད་བརྒྱད་ནི། མེའི་ཕྲེང་བའི་རྒྱུད་ནི། ཤྲཱི་ཧེ་རུ་
ཀའི་དོན་ཞུས་པས། དེའི་དོན་དབང་བཞི་དང་སྦྱར་ཏེ་གསུངས་པས་འཁོར་
ཡི་རང་ངོ༌། །རྡོ་རྗེ་མཁའ་འགྲོ་གསང་བའི་རྒྱུད་ནི། སྟོན་པ་ལ། དབང་དོན་
དམ་པར་ཡོད་དམ། གཙོ་འཁོར་ལ་ཁྱད་པར་ཡོད་དམ། སངས་རྒྱས་དང་
སེམས་ཅན་ལ་བྱེ་བྲག་ཡོད་དམ་ཞུས་པས། དེ་རྣམས་ཀྱི་ལན་གསུངས་པ་
དང་དམ་ཚིག་གི་དབྱེ་བ་ཞུས་ནས་གསུངས་ཏེ་རྒྱུད་གཏད་དོ། །རྡོ་རྗེ་
འཇིགས་བྱེད་རྣམ་པར་འཇོམས་པའི་རྒྱུད་ནི། སྟོན་པ་རི་རབ་ཀྱི་རྩེ་ན་
བཞུགས་པ་ལ་རྡོ་རྗེ་སྙིང་པོས། རྡོ་རྗེ་འཇིགས་བྱེད་དང་། རྣམ་འཇོམས་
དང༌། རྒྱུད་དང་། རྒྱལ་པོའི་དོན་ཞུས་པས། དེ་རྣམས་ཀྱི་དོན་གསུངས་པས་
འཁོར་རྣམས་ཡི་རང་ངོ༌། །སྟོབས་ཆེན་ཡེ་ཤེས་རྒྱལ་བའི་རྒྱུད་ནི། སྟོན་པ་རྡོ་
རྗེ་བཙུན་མོའི་བྷ་ག་ལ་བཞུགས་པ་ལ། རྡོ་རྗེ་མཁའ་འགྲོ་ལ་སོགས་པས། རྩ།
རླུང་། ཐིག་ལེ། དེ་རྣམས་ཀྱི་གྲངས། སེམས་གཟུང་ཐབས། འཁོར་ལོའི་
གྲངས། རྩའི་རང་བཞིན། ཡི་གེ་དགོད་ཐབས། གཏུམ་མོ་སྦྱར་ཐབས། ཉི་ཟླ་
དང་གནས་གང་དུ་གཟུང་བ། རྐྱེན་གཉིས་ཀྱི་འཁོར་ལོ། གོ་བཟློག་ཚུལ།
གསང་བའི་འཁོར་ལོ་བཞི། དགའ་བཞི་འབྱུང་ཚུལ། སྟོང་ཉིད་བཅུ་དྲུག
སའི་རིམ་པ། དེ་རྣམས་ཀྱི་དགོངས་པ་དང་དགོས་པ་ཞུས་པས་དེ་རྣམས་ཀྱི་
།
་
490



ལན་རྒྱས་པར་གསུངས་པས་འཁོར་རྣམས་ཡི་རང་ངོ་། །དཔལ་རྡོ་རྗེ་གྲུབ་པ་
དྲ་བ་སྡོམ་པའི་རྒྱུད་ནི། སྟོན་པ་དགའ་ལྡན་ན་བཞུགས་པའི་ཚེ། བྱམས་
པས་དྲ་བ་སྡོམ་པའི་དོན་ཞུས་པས། སྟོན་པས་རྒྱུད་ཀྱི་མཚན་བསྟན་པ་ལེའུ་
དང་པོ། ཡེ་ཤེས་ཀྱི་རྒྱུད་དང་གནས་ལ་སོགས་པ་བསྟན་པ་གཉིས་པ།
འཁོར་ལོ་བཞི་བསྟན་པ་གསུམ་པ། དེ་ནས་རྒྱུད་གཏད་པས་འཁོར་གྱིས་
མཆོད་ནས་མི་སྣང་བར་གྱུར་པའོ། །དེ་བཞིན་གཤེགས་པ་ཐམས་ཅད་ཀྱི་
ཐུགས་ཀྱི་སྙིང་པོ་དོན་གྱི་རྒྱུད་ནི། རྡོ་རྗེ་སེམས་དཔས་སྟོན་པ་ལ་ཞུས་པ་ལ་
སོགས་གླེང་གཞིའི་ལེའུ། ལྟ་བའི་ལེའུ། དབང་གི་ལེའུ། སྒོམ་པའི་ལེའུ། ཕན་
ཡོན་གྱི་ལེའུ་དང་ལྔ་གསུངས་སོ། །དུར་ཁྲོད་ཀྱི་རྒྱན་རྨད་དུ་བྱུང་བའི་རྒྱུད་
ནི། སྟོན་པ་རྡོ་རྗེ་བཙུན་མོའི་བྷ་ག་ལ་བཞུགས་པ་ན། རྡོ་རྗེ་སྙིང་པོ་ལ་
སོགས་པའི་འཁོར་གྱིས་ཕྱི་ནང་གསང་གསུམ་གྱིས་མཆོད་ནས། དཔལ་དང༌།
འཁོར་ལོ་དང་། སྡོམ་པ་དང་། རྒྱུད་དང༌། རྒྱལ་པོའི་དོན་ཞུས་པས། འཁོར་
ལོ་བཞི། སྡོམ་པ་གསུམ། རྒྱུད་གསུམ། རྒྱལ་པོ་བཞི་གསུངས་ནས། ཡང་དུར་
ཁྲོད་བརྒྱད་ཞུས་པས། ཕྱི་ནང་གསང་བ་དེ་ཁོ་ན་ཉིད་ཀྱི་དུར་ཁྲོད་རྣམས་
གསུངས། གླེང་གཞིའི་དོན་ཞུས་ནས་གསུངས། དེ་ནས་དཔའ་བོ་དང་
དཔའ་མོ་དང་དེའི་མཆོད་པའི་དོན་ཞུས་ནས་རྒྱས་པར་གསུངས། དེ་ནས་
གཏོར་མའི་དོན་ཞུས་པས། ཕྱི་ནང་གསང་བ་དེ་ཁོ་ན་ཉིད་ཀྱི་གཏོར་མ་
གསུངས། དེ་ནས་སེམས་ཀྱི་རང་བཞིན་དང་འཁྲུལ་པ་དང་མ་འཁྲུལ་པའི་
དོན་ཞུས་ནས་གསུངས། དེ་ནས་གང་ཟག་དང་རྒྱུད་ཀྱི་གྲངས་དང་། གང་
ལ་གང་བཤད་པ་རྣམས་ཞུས་ནས་གསུངས། དེ་ནས་སྒྲུབ་པའི་གནས་དང་
ཐབས་དང་འབྲས་བུ་ཞུས་ནས་གསུངས། དེ་ནས་སྒྲུབ་པའི་རྒྱུ་དང་བར་
491



ཆད་ཞུས་ནས་གསུངས། དེ་ནས་རྩ་བ་དང་བཤད་པའི་རྒྱུད་རྣམས་འབྱུང་
བའི་དུས་ཞུས་ནས་གསུངས། དེ་ནས་རྒྱུད་གང་ཟག་གང་ལ་སྦ་བ་དང་སྦྱིན་
པ་དང་། ལུང་ནོད་པ་དང༌། བཀའ་རྒྱས་གདབ་ཚུལ་རྣམས་གསུངས་པས་
འཁོར་རྣམས་ཡི་རང་ངོ་། །འདི་ལ། ཆོས་ཀྱི་དབྱིངས་ཀྱི་དུར་ཁྲོད་འཆི། །
གསང་བའི་རིག་པའི་ཡེ་ཤེས་ཁྲོད། །ཅེས་དུར་ཁྲོད་ཀྱི་ངེས་ཚིག་དང་།
འཁོར་བའི་ཆོས་ནི་མྱ་ངན་ཏེ། །དེ་དང་བྲལ་ཕྱིར་འདས་པའོ། །ཞེས་
བཅོམ་ལྡན་འདས་ཀྱི་འདས་པ་བཤད་པ་བྱས་པས་བླ་བཙོང་འདུག་གོ །དེ་
རྣམས་ཀྱི་སྟེང་དུ་རྙོག་པ་མེད་པའི་རྒྱུད་བསྣན་པ་ལ་ཁ་ཅིག་འཕྲོས་པའི་རྒྱུད་
བརྒྱད་དུ་འདོད། ཁ་ཅིག་སྟོབས་ཆེན་ཡེ་ཤེས་རྒྱལ་པོ་གྲངས་སུ་མི་བགྲང་
བར་རྙོག་མེད་དང༌། རི་གི་ཨ་ར་ལི་གཉིས་བསྣན་ནས་བརྒྱད་དུ་འདོད་དེ།
རི་གི་ཨ་ར་ལི་ནི། རྒྱུད་སྡེ་གཞན་ཡིན་གྱི་བདེ་མཆོག་གི་བཤད་རྒྱུད་ཡིན་
རྒྱུའང་མེད་ལ། འདི་རྣམས་ཀྱི་ཟླ་ལ་བསྲེ་རུའང་ཕངས་སོ། །རྙོག་པ་མེད་
པའི་རྒྱུད་ནི། གླེང་གཞི་མེད་པར། སེམས་ཅན་རྣམས་ལ་ཕན་འདོད་པས། །
རྙོག་མེད་རབ་ཏུ་བཤད་པར་བྱ། །ཞེས་ཞལ་གྱིས་བཞེས་ནས་རྙོག་མེད་ཀྱི་
མཚན་ཉིད་དང༌། བསྐྱེད་རིམ་ལ་སོགས་དྲང་དོན་དུ་བཤད་པ་དང༌།
དཀྱིལ་འཁོར་དང་སྦྱིན་སྲེག་དང་རབ་གནས་དང༌། སྔགས་དང་ལྷའི་ངེས་
དོན་བསྟན་ནས། རྣལ་འབྱོར་ཉམས་སུ་ལེན་ཚུལ་དང་། དམ་ཚིག་གི་ངེས་
དོན་རྣམས་གསུངས་པ་སྟེ། དཔལ་བདེ་བ་དམ་པ་རྟོགས་པར་བྱེད་པ་ལྡན་
པ་ཞེས་བྱ་བ། རྒྱུད་ཀྱི་རྒྱལ་པོ་བྱིན་གྱིས་བརླབ་པའི་རིམ་པ་ཆེན་པོ་མཁའ་
འགྲོ་མ་དྲ་བ་སྡོམ་པའི་བརྟག་པ་རྙོག་པ་མེད་པ་ཞེས་བྱ་བ་སྟེ། འདི་ལའང་
བདེ་མཆོག་རྐྱང་པའི་བཤད་པའི་རྒྱུད་ཡིན་པའི་ངེས་པ་མི་སྣང་ཞིང་། འདི་
་
492



རྒྱུད་ཡང་དག་ཅིག་འདྲ་བར་འདུག་གོ །དེ་རྣམས་ཀྱི་གཞུང་ཚད་དང་ངེས་
པ་ཡང་། འདི་ཉིད་ཀྱི་ཟླ་བའི་ཕྲེང་བ་ལས། བརྒྱ་ཕྲག་གཉིས་དང་བཅུ་
གཉིས་དང་། །ཡིག་གསུམ་ལས་ནི་ངེས་འབྱུང་བ། །གསང་བ་གཅོད་པའི་
རྒྱུད་ཀྱི་ཚད། །བརྒྱ་ཕྲག་གཅིག་དང་སུམ་ཅུ་ལྔ། །ཡི་གེ་བཅུ་དགུ་ལས་བྱུང་
བ། །རིན་ཆེན་ཕྲེང་བའི་ངེས་ཚད་དོ། །བརྒྱ་ཕྲག་གཅིག་དང་སུམ་ཅུ་བཞི། །
མི་འགྱུར་སུམ་ཅུ་ལས་འབྱུང་བ། །སྐུ་གསུང་ཐུགས་ཀྱི་སྒྲོན་མའོ། །བརྒྱད་ཅུ་
རྩ་ལྔའི་ཡི་གེ་བཞིས། །མ་ཚང་བ་ལས་དགའ་འགྱུར་བ། །གསང་བ་བསམ་
གྱིས་མི་ཁྱབ་པའོ། །བརྒྱད་ཅུ་རྩ་གཉིས་ཡི་གེ་གཅིག །རིན་ཆེན་འབར་བའི་
ལྡང་ཚད་དོ། །བདུན་ཅུ་རྩ་གཉིས་ཡི་གེ་ནི། །ཉི་ཤུ་རྩ་གཉིས་ལས་བང་བ། །
ནམ་མཁའ་མཉམ་པའི་ཚད་ཡིན་ནོ། །དྲུག་ཅུ་རྩ་དྲུག་ཡི་གེ་དྲུག །དམ་ཚིག་
ཆེན་པོའི་རྒྱུད་ཀྱི་ཚད། །དྲུག་ཅུ་ཡི་གེ་ཉི་ཤུ་གཅིག །གསང་བ་རྡོ་རྗེ་འབར་
དུ་གྲགས། །དྲུག་ཅུ་གཉིས་ནི་མི་འགྱུར་བ། །བཅུ་དྲུག་སྟོབས་པོ་ཆེ་ཡི་ཚད། །
བཞི་བཅུ་རྩ་གཅིག་ཡི་གེ་ལྔ། །ནམ་མཁའ་ཆེན་པོའི་ཚད་ཡིན་ནོ། །སུམ་ཅུ་
རྩ་དྲུག་ཡི་གེ་དྲུག །ཡེ་ཤེས་འབར་བའི་ལྡང་ཚད་དོ། །སུམ་ཅུ་རྩ་དྲུག་ཡི་གེ་
དགུ། །ཡེ་ཤེས་ཕྲེང་བའི་ཚད་ཡིན་ནོ། །སུམ་ཅུ་རྩ་བཞི་ཉི་ཤུ་བཞི། །མཁའ་
འགྲོ་གསང་བའི་ཚད་ཡིན་ནོ། །སུམ་ཅུ་རྩ་བཞི་བཅུ་བཞི་དག །མེ་ཡི་ཕྲེང་
བའི་ཚད་ཡིན་ནོ། །ཉི་ཤུ་རྩ་གཉིས་བཅོ་བརྒྱད་དག །ཡེ་ཤེས་རྒྱལ་པོའི་ལྡང་
ཚད་དོ། །བདུན་ཅུ་དོན་བརྒྱད་རྐང་པ་ཕྱེད། །ཆགས་པའི་རྒྱལ་པོའི་ཚད་
ཡིན་ནོ། །ཚིགས་སུ་བཅད་པ་ང་གཉིས་ནི། །ཡེ་ཤེས་བསམ་པའི་ལྡང་ཚད་
དོ། །དགུ་བཅུ་གོ་བརྒྱད་ལས་བྱུང་བ། །ཡེ་ཤེས་གསང་བའི་ཚད་ཡིན་ནོ། །ཉི་
ཤུ་ཐམ་པ་གང་ཡིན་པ། །གསང་བ་རྡོ་རྗེ་རྒྱལ་པོའི་རྒྱུད། །བརྒྱད་དང་ཉི་ཤུ་
493



རྩ་གཉིས་ནི། །རྡོ་རྗེ་རྒྱལ་པོ་ར་ལིའི་ཚད། །ལྔ་བཅུ་ང་གསུམ་ཡེ་ཤེས་བཅུ། །
དུར་ཁྲོད་རྒྱན་གྱི་ལྡང་ཚད་དོ། །སུམ་ཅུ་རྩ་གསུམ་ཡི་གེ་ནི། །བཅུ་དྲུག་
མཁའ་འགྲོ་མ་སྡོམ་ཚད། །ལྔ་བཅུ་ཡི་གེ་བཅོ་ལྔ་ལས། །བྱུང་བ་གསང་བ་
བདུད་རྩིའི་རྒྱལ། །བཞི་བཅུ་ཡི་གེ་ཉི་ཤུ་བཞི། །ཉི་མ་འཁོར་ལོའི་གཞུང་ཚད་
དོ། །སུམ་ཅུ་ཡི་གེ་བཅུ་དྲུག་ལས། །བྱུང་བ་ཟླ་བའི་ཕྲེང་ཚད་དོ། །དེ་ནས་
ངེས་པ་བཤད་བྱ་སྟེ། །གསང་བའི་འཁོར་ལོ་གང་སྟོན་པ། །གསང་བའི་རྡོ་
རྗེའི་དམ་ཚིག་དག །སྟོན་པ་དམ་ཚིག་ཆེན་པོར་ངེས། །དགྲ་དྲུག་སྟོན་པ་
སྟོབས་པོ་ཆེ། །དབང་བཞིའི་དགག་སྒྲུབ་གསང་བ་གཅོད། །རང་རིག་དོན་
སྟོན་བསམ་མི་ཁྱབ། །ཡི་གེ་གསུམ་སྟོན་རིན་ཆེན་འབར། །སྒོ་གསུམ་ལམ་
སྟོན་ནམ་མཁའ་མཉམ། །བཅོམ་ལྡན་ལ་སོགས་ཐེ་ཚོམ་མེད། །སྟོན་པ་ནམ་
མཁའ་ཆེན་པོ་སྟེ། །དབང་བཞིའི་དེ་ཉིད་གང་སྟོན་པ། །ཡེ་ཤེས་གསང་བའི་
རྒྱུད་དུ་ངེས། །ལྟ་སྤྱོད་རྨད་དུ་བྱུང་བ་སྟོན། །ཡེ་ཤེས་ཕྲེང་བར་རབ་ཏུ་
ངེས། །གླེང་བསླང་རྣམ་པ་ལྔ་ཡི་དོན། །སྟོན་པ་མཁའ་འགྲོ་གསང་བའི་
རྒྱུད། །ཧེ་རུ་ཀ་དཔལ་གང་སྟོན་པ། །མེ་ཡི་ཕྲེང་བའི་རྒྱུད་དུ་གྲགས། །དབང་
གསུམ་དོན་ནི་གང་སྟོན་པ། །སྐུ་གསུང་ཐུགས་ཀྱི་ར་ལིར་ངེས། །སྣོད་བཅུད་
རིན་ཆེན་སྟོན་བྱེད་པ། །རིན་ཆེན་ཕྲེང་བའི་ར་ལིར་ངེས། །ལྷན་ཅིག་སྐྱེས་
སྟོན་ཡེ་ཤེས་བསམ། །རྡོ་རྗེ་རྙོག་པ་མེད་པའོ། །ལྷ་ཡི་དེ་ཉིད་གང་སྟོན་པ། །
ཆགས་པའི་རྒྱལ་པོའི་ར་ལིར་ངེས། །ངེས་པ་ལྔ་སྟོན་རྡོ་རྗེ་རྒྱལ། །རི་གི་ཨ་ར་
ལི་ཞེས་གྲགས། །དུར་ཁྲོད་རྒྱུས་སྟོན་དུར་ཁྲོད་རྒྱན། །དམ་ཚིག་སྡོམ་པ་
མཁའ་འགྲོ་གསུམ། །སྟོན་པ་མཁའ་འགྲོ་སྡོམ་པའོ། །དཀྱིལ་འཁོར་ལ་སོགས་
དྲུག་སྟོན་པ། །གསང་བ་བདུད་རྩིའི་རྒྱལ་པོའི་རྒྱུད། །འཁྲུལ་པ་འཁྲུལ་གཞི་
Y
494



དེ་སད་པ། །གསུམ་སྟོན་ཡེ་ཤེས་རྒྱལ་པོའི་རྒྱུད། །མ་སྤངས་ངེས་སྟོན་ཉེ་
འཁོར་ལོ། །ཚད་ངེས་སྒྲུབ་གསུམ་སྟོན་ཟླ་ཕྲེང་། །རྒྱུད་ཚོགས་ལྔ་སྟོན་ཡེ་ཤེས་
འབར། །ཞེས་འབྱུང་ངོ་། །འདི་རྣམས་སྔར་ནས་རྩོད་པ་ཅན་དུ་གྲགས་ཤིང་།
རྒྱུད་ཡང་དག་མིན་པར་ངེས་པའང་འགའ་ཞིག་སྣང་ལ། གཞན་རྣམས་
ལའང་ཐེ་ཚོམ་གྱི་གཞི་ཤིན་ཏུ་ཆེ་བར་སྣང་བས་དཔྱད་པར་བྱའོ། །བདེ་
མཆོག་ནམ་མཁའ་དང་མཉམ་པའི་རྒྱུད་ནི། སྟོན་པ་རྡོ་རྗེ་བཙུན་མོའི་བྷ་ག་
ལ་བཞུགས་པ་ན། རྡོ་རྗེ་སྙིང་པོས་ཞུས་ནས་བསྐྱེད་རིམ་དང༌། རྫོགས་རིམ་
དང༌། ལས་ཚོགས་ཀྱི་ལེའུ་དང་གསུམ་གསུངས་པས་འཁོར་རྣམས་ཡི་རང་
ངོ༌། །འདི་ལ་དཀྱིལ་འཁོར་གཅིག་ཡོད་དེ། འདིའང་རྒྱུད་ཡིན་མིན་ཐེ་ཚོམ་
ཟའོ། །མཁའ་འགྲོ་མ་ཐམས་ཅད་ཀྱི་སྐུ་གསུང་ཐུགས་གཉིས་སུ་མེད་པ་
བསམ་གྱིས་མི་ཁྱབ་པའི་ཡེ་ཤེས་རྡོ་རྗེ་ཕག་མོ་མངོན་པར་འབྱུང་བའི་རྒྱུད།
རྩ་རྒྱུད་ལ་ལེའུ་བཅུ། རྒྱུད་ཕྱི་མ་ལ་ལེའུ་གཉིས་བྱས་པ་འདི་དང་། ཕག་མོ་
མངོན་འབྱུང་གི་རྒྱུད་ལེའུ་ལྔ་བཅུ་རྩ་གཉིས་བྱས་པ། ལོ་ཙཱ་བ་ཡེ་ཤེས་བཟང་
པོས་བསྒྱུར་ཟེར་བ་འདི་གཉིས་རྒྱུད་རྫུན་མར་སྣང་ངོ༌། །
བཞི་པ་ནི། དཔལ་རྡོ་རྗེ་ནག་པོ་ཆེན་པོ་ཁྲོས་པའི་མགོན་པོ་གསང་བ་
དངོས་གྲུབ་འབྱུང་བ་ཞེས་བྱ་བའི་རྒྱུད(མགོན་པོ་དངོས་གྲུབ་འབྱུང་བའང་ཟེར）
ནི། གླེང་གཞི་མེད། དེ་ནས་བཅོམ་ལྡན་ཀུན་མཁྱེན་པའི། །ཡེ་ཤེས་མངོན་
པར་མཁྱེན་པ་ཡིས། །བདུད་ཀྱི་དཀྱིལ་འཁོར་འཇོམས་བྱེད་པ། །བཀའ་ཡི་
འཁོར་ལོ་བཤད་པར་བྱ། །ཞེས་སྐབས་ཕྱེ་ནས། ལེའུ་དང་པོ་གསང་བ་
མངོན་པར་བྱང་ཆུབ་པའི་དང་། གཉིས་པ་གསང་སྔགས་འབྱུང་ཚུལ་དང་
རྒྱུད་གསུང་བར་ཞུས་པས་གསང་བ་སྤྱི་ལ་དགོངས་པའི་དང་། གསུམ་པ་
495



མགོན་པོ་ཕྱག་བཞི་པའི་བསྙེན་སྒྲུབ་གསང་བའི་རིམ་པ་བསྟན་པའི་དང༌།
བཞི་པ་མགོན་པོ་ཡུམ་དང་བཅས་པ་ལ་མཁའ་འགྲོ་མ་བཞིས་བསྐོར་བའི་་་་
སྒྲུབ་ཐབས་གསང་བ་མངོན་པར་འབྱུང་བའི་དང་། ལྔ་པ་གསང་བ་མགོན་
པོ་ལྷ་ཉི་ཤུ་རྩ་གཉིས་ཀྱི་དཀྱིལ་འཁོར་ལྷའི་གནས་མངོན་པར་འབྱུང་བའི་་་་
དང་། དྲུག་པ་མགོན་པོ་ཡབ་ཀྱི་སྔགས་བཏུ་བའི་དང་། བདུན་པ་ཡུམ་གྱི་
སྔགས་བཏུ་བའི་དང་། བརྒྱད་པ་གསང་སྔགས་དང་འཁོར་ལོའི་སྒྲུབ་པའི་
དང་། དགུ་པ་མངོན་སྤྱོད་ཀྱི་དང་། བཅུ་པ་མགོན་པོ་ཕྱག་གཉིས་པ་ཁྲོས་
པའི་སྒྲུབ་ཐབས་དང་སྦྱིན་སྲེག་གི་དང༌། བཅུ་གཅིག་པ་གསང་བའི་མགོན་
པོ་དུར་ཁྲོད་ཀྱི་ཞིང་སྐྱོང་དང་ཡུལ་ཉི་ཤུ་རྩ་བཞིའི་ཞིང་སྐྱོང་གིས་བསྐོར་་་་་་
བའི་དཀྱིལ་འཁོར་གྱི་དང་། བཅུ་གཉིས་པ་ཕྱི་ནང་གི་ཕོ་ཉ་མོའི་ལས་བསྟན་
པའི་དང་། བཅུ་གསུམ་པ་མགོན་པོ་ལ་ལྷ་མོ་བརྒྱད་ཀྱིས་བསྐོར་བ་ལྷ་མོའི་
འཁོར་ལོ་དང་ལས་སྒྲུབ་པའི་དང༌། བཅུ་བཞི་པ་མགོན་པོ་ཞལ་གཅིག་ཕྱག་
དྲུག་པ་དང་། བེང་ལ་སོགས་པའི་སྔགས་བསྟན་པ་གསང་སྔགས་དང་
འཕྲིན་ལས་ཀྱི་དང་། བཅོ་ལྔ་པ་སྐུ་གསུང་ཐུགས་ཀྱི་རྟེན་གཟུགས་པའི་དང་།
བཅུ་དྲུག་པ་གཏོར་མའི་མཆོད་པ་བསྟན་པའི་དང་། བཅུ་བདུན་པ་དཀྱིལ་
འཁོར་བྲི་བ་གསལ་བར་བྱེད་པའི་དང་། བཅོ་བརྒྱད་པ་དཀྱིལ་འཁོར་དུ་
དབང་བསྐུར་ཞིང་བྱིན་གྱིས་བརླབ་པའི་དང་། བཅུ་དགུ་པ་རྣམ་སྲས་ལ་
གནོད་སྦྱིན་བརྒྱད་ལ་སོགས་པས་བསྐོར་བའི་དཀྱིལ་འཁོར་གྱི་དང༌། ཉི་ཤུ་
པ་རྣམ་སྲས་ལ་ཀླུ་བརྒྱད་ཀྱིས་བསྐོར་བའི་དཀྱིལ་འཁོར་གྱི་དང་། ཉེར་
གཅིག་པ་རྣམ་སྲས་ལ་ལྷ་མོ་བརྒྱད་ཀྱིས་བསྐོར་བའི་དཀྱིལ་འཁོར་གྱི་དང༌།
ཉེར་གཉིས་པ་ལས་ཀྱི་མགོན་པོའི་ལས་ཚོགས་ཀྱི་དང་། ཉེར་གསུམ་པ་ལྷ་མོ་ །
，་
།
496



ནག་མོ་སྒྲུབ་ཐབས་དང་ལས་ཚོགས་ཀྱི་དང་། ཉེར་བཞི་པ་འཁོར་གྱི་ལྷ་མོའི་
ལས་ཚོགས་བསྟན་པ་ས་གསུམ་དུ་སྒྲུབ་པའི་དང་། ཉེར་ལྔ་པ་གསང་བ་སྒྲུབ་
པ་དང་གཏོར་མའི་ལེའུ་སྟེ། དེས་རྫོགས་སོ། །འདི་ལ་དཀྱིལ་འཁོར་བདུན་
ཡོད་ཅིང་། འདི་བདེ་མཆོག་གི་ཕྱོགས་མཐུན་དུ་བླ་མ་རྣམས་བཞེད་ཅིང་།
རྒྱུད་ལས་ཀྱང་། ཡེ་ཤེས་མགོན་པོ་ཆེན་པོ་ནི། །ཁྲ་གདོང་ལ་སོགས་ལྷ་མོ་
བརྒྱད། །རིམ་པ་བཞིན་དུ་ཡོངས་སུ་བསྐོར། །ཞེས་གསུངས་པས་སོ། །འདིའི་
སྔགས་བཏུ་བ་ལ་ཨོ་ཤིན་ཏུ་རིང་པོ་དང་། ཧཱུྃ་ལ་དབྱངས་གཉིས་སུ་བཏུས་
པ་དང༌། མ་ཧཱའི་ཧའི་རིང་ཆ་ཆད་པ་ལ་སོགས་པ་ཐེ་ཚོམ་གྱི་གཞི་མང་དུ་
སྣང་བས་རྒྱུད་ཡང་དག་ཡིན་མིན་བརྟག་པར་བྱའོ། །
གཉིས་པ(ཀྱེ་རྡོ་རྗེའི་རྒྱུད》ལ། རྩ་བའི་རྒྱུད། བསྡུས་པའི་རྒྱུད། རྒྱུད་ཕྱི་
མ། ཕྱི་མའི་ཕྱི་མ། བཤད་པའི་རྒྱུད། སྙིང་པོའི་རྒྱུད། འབྲས་བུའི་རྒྱུད་དང་
བདུན་གྱི་དང་པོ་ནི། རྡོ་རྗེ་ཕྲེང་བའི་འགྲེལ་པར། དེའི་རྗེས་སུ་འཛམ་གླིང་
འདི་ཉིད་དུ་མ་ག་དྷར་བདུད་བཞི་འདུལ་བའི་དོན་དུ་དཔལ་དགྱེས་པ་རྡོ་་་
རྗེའི་རྒྱུད་བསྟན་པ། ཆེན་པོ་དང་ཆུང་ངུའི་རྒྱུད་བཤད་པའི་རྒྱུད་དང་
བཅས་པ་བསྟན་པར་མཛད་དེ། ཞེས་དུས་བདེ་མཆོག་གི་རྒྱུད་བསྟན་པའི་
རྗེས་སུ། སྤྲུལ་པའི་སྐུས་མ་ག་དྷར་བདུད་བཞི་འཇོམས་པའི་དུས་སུ། གནས་
འཛམ་བུའི་གླིང་དུ་གསུངས་པར་བཤད་ལ། ཀྱེ་རྡོ་རྗེའི་འགྲེལ་པ་ཕལ་ཆེ་བ་
ནས། གནས་དང་དུས་ཀྱི་ངེས་པ་གསལ་བར་གསུངས་པ་མི་སྣང་ལ། སློབ་
དཔོན་ཀཱ་མ་དྷེ་ནུས་མཛད་པའི་འགྲེལ་པ་ལས། འདི་ལྟར་བཅོམ་ལྡན་
འདས་ཀྱིས་སྤྲུལ་པའི་སྐུ་ཡིས་ལོ་བརྒྱད་ཅུར་འཛམ་བུའི་གླིང་དུ་བཞུགས་པ་
དེ་སྲིད་ལ། རྒྱུད་རིན་པོ་ཆེ་འདི་ནི་ཡང་ནས་ཡང་དུ་མ་གསུངས་ཀྱི། དུས་
497



གཅིག་ན་ལན་གཅིག་གསུངས་པ་ཁོ་ན་སྟེ། དེ་བས་ན་འདིའི་དུས་ནི་དུས་
གཞན་པས་ཁྱད་པར་དུ་འཕགས་པ་ཁོ་ནའོ་ཞེས་སྤྲུལ་སྐུ་འཛམ་བུའི་གླིང་ན་
བཞུགས་པའི་དུས་དང་། ཡང་གནས་ཕུན་སུམ་ཚོགས་པ་གསལ་བར་བྱ་
བའི་ཕྱིར། བྷ་ག་ཞེས་བྱ་བ་སྨོས་ཏེ། ཡེ་ཤེས་ཀྱི་བདག་ཉིད་ཀྱི་ཕྱིར་བེམ་པོ་
མ་ཡིན་པའི་ཁང་བ་བརྩེགས་པ། གྲུ་བཞི་སྒོ་བཞི་པ། འཇིག་རྟེན་ལས་
འདས་པའི་རྒྱན་གྱི་ཁྱད་པར་གྱིས་སྤྲས་པ། ཚད་མེད་པའི་བསོད་ནམས་ཀྱི་
རྒྱུ་ལས་བྱུང་བ་དེ་ནི་བྷ་ག་སྟེ་དེ་ནའོ། །འདི་ཉིད་གང་ཞེ་ན། གང་དག་སྐལ་
བ་དང་ལྡན་པ་དེ་དག་ལ་ནི་རྒྱལ་པོའི་ཁབ་ལ་སོགས་པ་ཐ་མལ་པའི་གནས་
འདི་དག་ཉིད་དེ་ལྟར་སྣང་བའོ། །ཁ་ཅིག་ན་རེ། འདོད་ཆགས་དང་བཅས་
པའི་ལམ་ནི་གཞན་འཕྲུལ་དབང་བྱེད་ཀྱི་གནས་སུ་བཤད་དོ། །ཞེས་ཟེར་ལ།
དེའི་ཕྱི་རི་རབ་རིའི་རྩེ་མོ་ཁང་བུ་བརྩེགས་པའི་གཞལ་ཡས་ཁང་ནི་བྷ་ག་སྟེ་
དེར་ཞེས་སོ། །ཁ་ཅིག་ན་རེ། ལོངས་སྤྱོད་རྫོགས་པའི་སྐུ་ཡིས་འདི་གསུངས་
ལ། དེ་ཡང་གཟུགས་ཀྱི་རྩེ་མོ་འོག་མིན་ན་གནས་པས། གཞི་ཚད་མེད་པ་
ཐམས་ཅད་ཀུན་ཏུ་སོན་པ། མཐའ་དེ་བཞིན་གཤེགས་པའི་ཡུལ་དུ་གྱུར་པ་
སྟུག་པོ་བཀོད་པའི་ཞིང་ཁམས་ཁོ་ན་བྷ་ག་སྟེ་དེར་ཞེས་སོ། །འགྲེལ་པ་
གཞན་ལས། ཡུལ་གྱི་ངེས་པ་མ་གསུངས་པར། རྡོ་རྗེ་བཙུན་མོའི་བྷ་ག་ཆོས་
འབྱུང་། དེའི་ནང་ན་གནས་པའི་གཞལ་ཡས་ཁང་གི་དབུས་སུ་འཁོར་
འཇིག་རྟེན་དང་འཇིག་རྟེན་ལས་འདས་པ་དུ་མས་བསྐོར་བའི་དབུས་སུ་རྡོ་
རྗེ་ སྙིང་ པོ་ དང་བདག་མེད་མ་ལ་ སོགས་པས་ཞུས་ནས་ཆོས་བསྟན་པར་
བཞེད་ལ། དེ་ལ་རྩ་བའི་རྒྱུད་རྒྱས་པ་ནི་འབུམ་ཕྲག་བདུན་གསུངས། དེ་
ལས་ཅུང་ཟད་བསྡུས་པ་ནི་འབུམ་ཕྲག་ལྔ་པ། བརྟག་པ་སུམ་ཅུ་རྩ་གཉིས་པ་
498



-
སྟེ། གུར་ལས། རྡོ་རྗེ་སྙིང་པོ་མངོན་བྱང་ཆུབ། །བརྟག་པའི་རྒྱལ་པོ་དང་པོ་
སྟེ། །སྒྱུ་འཕྲུལ་བརྟག་པ་གཉིས་པའོ། །རྡོ་རྗེ་གར་ནི་གསུམ་པ་སྟེ། །བཞི་པ་
སྣ་ཚོགས་བརྟག་པ་ཞེས། །རྡོ་རྗེ་བརྟག་པ་ལྔ་པའོ། །བརྟག་པ་དྲུག་པ་སྟོབས་
པོ་ཆེ། །བརྟག་པ་བདུན་པ་མི་གཡོ་མགོན། །གཟུངས་ཀྱི་བརྟག་པ་བརྒྱད་པ་
སྟེ། །དགུ་པ་མཁའ་འགྲོ་ཀུ་རུ་ཀུལ། །འཇིགས་ཆེན་བརྟག་པ་བཅུ་པའོ། །
རྣམ་པར་སྣང་མཛད་བཅུ་གཅིག་པ། །དངོས་གྲུབ་བརྟག་པ་བཅུ་གཉིས་
པ། །སྒྲོལ་མའི་བརྟག་པ་བཅུ་གསུམ་པ། །རྡོ་རྗེ་ལག་མོ་བཅུ་བཞི་པ། །བཅོ་
ལྔ་པ་ནི་གཟི་བརྗིད་དེ། །བདག་མེད་བརྟག་པ་བཅུ་དྲུག་པ། །བཅུ་བདུན་པ་
ནི་གཤིན་རྗེ་གཤེད། །ཧཱུྃ་མཛད་ཀྱི་ནི་བཅོ་བརྒྱད་པ། །སོ་སོར་འབྲང་མ་བཅུ་
དགུ་པ། །སྦྱིན་སྲེག་བརྟག་པ་ཉི་ཤུ་པ། །རབ་གནས་ཉི་ཤུ་རྩ་གཅིག་པ། །
དཀྱིལ་འཁོར་ཆེན་པོ་བརྟག་པ་ནི། །ཉི་ཤུ་རྩ་གཉིས་པ་རུ་མཛོད། །གཏོར་
མའི་བརྟག་པ་ཉི་ཤུ་གསུམ། །ཉི་ཤུ་བཞི་པ་སྟ་གོན་ནོ། །མངོན་པར་རྟོགས་
པ་ཉི་ཤུ་ལྔ། །དེ་བཞིན་ཕྱག་རྒྱ་ཉི་ཤུ་དྲུག །དབྱེ་བ་ཉི་ཤུ་བདུན་པའོ། །ཀླུ་ཡི་
ཉི་ཤུ་བརྒྱད་པ་སྟེ། །གར་གྱི་དབང་ཕྱུག་བརྟག་པ་ནི། །སུམ་ཅུར་གཅིག་གིས་
མ་ཚང་དང་། །བརྟག་པ་སུམ་ཅུ་པ་ཡང་བཤད། །སྟོང་ཕྲག་སུམ་ཅུའི་གྲངས་
ཀྱིས་ནི། །མཁའ་འགྲོ་མཁའ་འགྲོ་མ་རྣམས་ཀྱིས། །རྒྱ་མཚོ་ཆེན་པོ་འབུམ་
ཕྲག་ལྔ། །དགྱེས་པ་ཡི་ནི་རྡོ་རྗེ་འཛིན། །ཨེ་མའོ་རྒྱ་ཆེན་རྒྱུད་བསྟན་པའོ། །
ཞེས་པ་ལ་བརྟག་པ་སོ་གཅིག་པ་དང་སོ་གཉིས་པའི་བརྟག་པ་འདི་སྟོན་་་་་་
གསལ་བར་མ་གསུངས་པ་ལས། ཕྱག་རྒྱ་ཆེན་པོ་ཐིག་ལེའི་འགྲེལ་པས་སུམ་
ཅུ་པ་ནི་ཕྱག་ན་རྡོ་རྗེའི་བརྟག་པ། སོ་གཅིག་པ་ནི་མཁའ་འགྲོའི་བརྟག་པ།
སོ་གཉིས་པ་ནི་མཁའ་འགྲོ་མའི་བརྟག་པ། ཞེས་གསུངས་སོ། །དེ་རྣམས་
499



ཀྱིས་བརྗོད་བྱ་སྟོན་ཚུལ་ཡང་། གུར་ལས། སངས་རྒྱས་དཀྱིལ་འཁོར་འབུམ་
ཕྲག་གཅིག །རྡོ་རྗེ་ཅན་གྱིའང་དེ་བཞིན་འབུམ། །རྡོ་རྗེ་ཉི་མའི་འབུམ་གྱིས་
ཏེ། །རྡོ་རྗེ་ཆོས་ཀྱིའང་འབུམ་གྱིས་ཏེ། །འབུམ་ཕྱེད་ཀྱིས་ནི་རྡོ་རྗེའི་རྟ། །
འབྱུང་པོ་འཇིགས་ཆེན་སྟོང་ཕྲག་ལྔ། །ལས་ཀྱི་ཚོགས་ནི་ལྔ་ཡིས་སོ། །ཀུ་རུ་
ཀུལ་ནི་ཁྲི་གསུམ་གྱིས། །ལྔ་ཡིས་སངས་རྒྱས་རྣམས་ཀྱི་གར། །རྟག་མ་སྟོང་
ཕྲག་ལྔ་ཡི་ཁྲི། །ཞེས་གསུངས་སོ། །
གཉིས་པ་ནི། སྟོན་པ་རྡོ་རྗེ་བཙུན་མོའི་བྷ་ག་ལ་བཞུགས་པ་ན་རྡོ་རྗེ་
སྙིང་པོས་ཕྱག་བྱས་ཏེ། ཡེ་ཤེས་ཀྱི་དབང་པོ་དེ་བཞིན་གཤེགས་པ་ཐམས་
ཅད་ཀྱི་སྐུ་དང་གསུང་དང་ཐུགས་ཀྱི་སྙིང་པོ། རྗེ་བཙུན་གསང་བའི་ཡང་
ཆེས་གསང་བའི་གླེང་གཞིའི་ཚིག་གསུངས་པ་ཉན་པར་འཚལ་ན། སྐུ་ནི་
གང་། གསུང་ནི་གང་། ཐུགས་ནི་གང་། དེ་ཉིད་གསང་བ་གསུམ་པོ་འདི་
རྣམས་ཀྱིའང་སྙིང་པོ་ཤིན་ཏུ་གསང་བ་དེ་གང་ལགས་ཞེས་ཞུས་པས། སྟོན་
པས། ཨེ་མའོ་ཞེས་ངོ་མཚར་བའི་ཚིག་སྔོན་དུ་བཏང་ནས། ལེགས་སོ་གནང་
སྟེ། སེམས་དཔའ་གསུམ་དང་། རྒྱུད་ཀྱི་མཚན་དོན་དང་། རྒྱུད་ཀྱི་དོན་
མདོར་བསྟན་པ་དང་། ཧེ་རུ་ཀ་བསྐྱེད་པའི་རྒྱུད་དང་། ལུས་ཀྱི་རྩ་དང༌།
སྡོམ་པའི་དབྱེ་བ་དང་། གཏུམ་མོའི་རྣལ་འབྱོར་རྣམས་ཀྱིས་རྡོ་རྗེ་རིགས་ཀྱི་
ལེའུ་སྟེ་དང་པོའོ། །གཉིས་པ་ལྷ་དང་ལས་ཚོགས་ཀྱི་སྔགས། ཆར་དབབ་པ་
ལ་སོགས་པའི་ལས་ཚོགས་སྟོན་པ་སྔགས་ཀྱི་དང་། གསུམ་པ་ཧེ་རུ་ཀ་ཕྱག་
གཉིས་པའི་དང་། ཕྱག་བཞི་པ་དང༌། - ཞལ་གསུམ་ཕྱག་དྲུག་པའི་མངོན་
རྟོགས་སྟོན་པའི་ལྷ་སྟེ། འདི་གསུམ་ལ་མི་ཐུབ་ཟླ་བ་སོགས་དཀྱིལ་འཁོར་མི་
བཞེད། ནཱ་རོ་པ་དང་། ནག་པོ་པ་དང་། ཤཱནྟི་པ་ལ་སོགས་པ་རྣམས་ཀྱིས་
500



དཀྱིལ་འཁོར་བཤད་དོ། །བཞི་པ་ལྷ་དབང་བསྐུར་བའི་དང་། ལྔ་པ་དེ་ཁོ་ན་
ཉིད་ཀྱི་དང༌། དྲུག་པ་སྤྱོད་པའི་དང་། བདུན་པ་ལག་པའི་བརྡ་དང་། ཕྱི་
ནང་གི་ཡུལ་སུམ་ཅུ་སོ་གཉིས་དང་རྣལ་འབྱོར་མ་འདུ་བའི་དུས་དང་། སྐྱེ་
བདུན་གྱི་སྒྲུབ་པ་སོགས་སྟོན་པ་བརྡ་དང་གནས་གཏན་ལ་དབབ་པའི་དང་།
བརྒྱད་པ་བདག་མེད་ལྷ་མོ་བཅོ་ལྔའི་བསྐྱེད་རིམ་དང༌། རྫོགས་རིམ།
སྒོམ་པ་འབྲས་བུ་དང་བཅས་པ་སྟོན་པ་རྣལ་འབྱོར་མའི་འཁོར་ལོ་འདུ་བའི་
དང་། དགུ་པ་ལྷའི་རྣམ་དག་བསྟན་པའི་དང༌། བཅུ་པ་དཀྱིལ་འཁོར་དུ་
དབང་བསྐུར་བའི་དང༌། བཅུ་གཅིག་པ་ལྟ་སྟངས་བཞི་དང་སྐྱེ་བདུན་དང་
ཀུ་རུ་ཀུལླེའི་སྒྲུབ་ཐབས་རྣམས་ཏེ། རྡོ་རྗེ་སྙིང་པོ་མངོན་པར་བྱང་ཆུབ་པ་
ཞེས་བྱ་བ་བརྟག་པའི་རྒྱལ་པོ་དང་པོའོ། །དེ་ནས་རྡོ་རྗེ་སྙིང་པོས་ཞུས་ནས་
རབ་གནས་ཀྱི་ལེའུ་དང༌། གཉིས་པ་བསྐྱེད་རྫོགས་ཀྱི་རྣལ་འབྱོར་གྱིས་
དངོས་གྲུབ་འགྲུབ་ཚུལ་རིགས་ཀྱི་དབྱེ་བ་དང་བཅས་པ་དངོས་གྲུབ་གཏན་
ལ་དབབ་པའི་དང་། གསུམ་པ་རྒྱུད་ཐམས་ཅད་ཀྱི་གླེང་གཞིའི་དོན་དབང་
བཞིའི་དབྱེ་བ་དང་དཀྱིལ་འཁོར་འཁོར་ལོའི་རྫོགས་རིམ་དང་སྡོམ་པའི་་་་་
དབྱེ་བ་དང་། སྤྱོད་པའི་ཁྱད་པར་དང་ངག་གི་བརྡ་བསྟན་པ་རྒྱུད་ཐམས་
ཅད་ཀྱི་གླེང་གཞི་དང་གསང་བའི་སྐད་ཀྱི་དང་། བཞི་པ་རྡོ་རྗེའི་གླུ་དང་
གར་དང་རིགས་ཀྱི་རྒྱས་གདབ་དང༌། རྩའི་རྣམ་དག་དང་བྱང་ཆུབ་ཀྱི་
སེམས་བསྐྱེད་པའི་ཐབས་དང་། སྡོམ་པའི་དབྱེ་བ་དང་། རིགས་ཀྱི་རྒྱས་
གདབ་ལ་དོགས་པ་གཅད་པ་དང་། གཏོར་ཆོག་དང༌། མཁའ་སྤྱོད་མ་ལ་
སོགས་པའི་རྒྱས་གདབ་དང༌། རིགས་ཐམས་ཅད་ལྔ་དང་དྲུག་ཏུ་བསྡུས་པ་
རྣམས་ཀྱིས་རིགས་ཐམས་ཅད་ཀྱི་ཕྱག་རྒྱ་བསྡུས་པའི་དང་། ལྔ་པ་ཕྱག་བཅུ་
501
，



དྲུག་པའི་མངོན་རྟོགས་དང་དཀྱིལ་ཆོག་སྟོན་པ་ཧེ་རུ་ཀ་འབྱུང་བའི་དང༌།
དྲུག་པ་རྒྱན་དྲུག་གི་རྣམ་དག་དང་བྲིས་སྐུའི་ཆོ་གའི་དང༌། བདུན་པ་གླེགས་
བམ་དང་ཚོགས་འཁོར་གྱི་བཟའ་བའི་དང་། བརྒྱད་པ་ཕྱག་རྒྱ་མ་བརྟག་པ་
དང་། སྨོན་ལམ་དང་། སྐལ་མེད་འདུལ་ཚུལ་སྟོན་པ་འདུལ་བའི་དང་།
དགུ་པ་ཁ་སྦྱོར་དབྱེ་བ་དང་། ལྷའི་རྣམ་དག་དང་། སྔགས་བཏུ་བའི་དང་།
བཅུ་པ་ཕྲེང་བ་སོགས་སྟོན་པ་བཟླས་པའི་དང་། བཅུ་གཅིག་པ་ཕྱག་རྒྱ་དང་
སྙོམས་འཇུག་ལས་ལྷན་སྐྱེས་མངོན་དུ་བྱ་བའི་ཐབས་སྟོན་པ་ལྷན་ཅིག་སྐྱེས་
པའི་དོན་གྱི་དང་། བཅུ་གཉིས་པ་དབང་གོང་མ་དང་། སྙོམས་འཇུག་
གི་སྔགས་བསྟན་པ་རྣམས་ཀྱིས་རྒྱུད་ཀྱི་རྒྱལ་པོ་སྒྱུ་མའི་བརྟག་པ་ཞེས་བྱ་བ་
བརྟག་པ་སུམ་ཅུ་རྩ་གཉིས་པ་ལས་ཕྱུང་བའོ། །འདི་ལ་ཁ་ཅིག་དགྱེས་རྡོར་
འབུམ་ལྔའི་བརྟག་པ་དང་པོ་གཉིས་ཕྱུང་བར་འདོད། ཁ་ཅིག་བརྟག་པ་སོ་
གཅིག་པ་དང་སོ་གཉིས་པ་ཕྱུང་བར་འདོད། བྷ་ཝ་བྷ་དྲ་ནི། དེ་ལ་དགྱེས་
པའི་རྡོ་རྗེ་ཞེས་བྱ་བ་ནི། རྒྱུད་གཞན་ཉིད་དུ་གྱུར་པ་སྟེ། དགྱེས་པའི་རྡོ་རྗེ་
ཆེན་པོ་ལས་ཕྱུང་བ་ནི་མ་ཡིན་ནོ། །ཞེས་རྒྱུད་ལོགས་པ་ཞིག་ཏུ་འདོད་མོད་
ཀྱི། འདིར་རྡོ་རྗེ་སྙིང་པོའི་འགྲེལ་པ་ལས། དཔལ་ལྡན་རྡོ་རྗེ་སྙིང་པོ་ཡིས། །
རྣལ་འབྱོར་པ་ཡི་ལམ་ཐོབ་ཆེད། །འབུམ་ཕྲག་ལྔ་ཡིས་རྒྱུད་ཆེན་ལས། །ཉུང་
ངུའི་རྒྱུད་འདི་ལེགས་ཕྱུང་བ། །བརྒྱ་ཕྲག་བདུན་ནི་ཕྱེད་བཅས་པ། །རྡོ་རྗེའི་
ཚིག་མང་ལྡན་པ་འདིར། །ཞེས་འབུམ་ཕྲག་ལྔ་པའི་དོན་བསྡུས་པར་བཤད་
ཅིང༌། རིགས་ཀྱི་ལེའུ་ལས། ཚིགས་སུ་བཅད་པ་སུམ་ཅུ་རྣམས་ཀྱིས་འབུམ་
ཕྲག་དང་པོ་ལས་བསྡུས་པའི་དོན་ནོ་ཞེས་སོགས་ཀྱིས་གསལ་བར་བཤད་པ་
ཉིད་དོན་ལ་གནས་པའོ། །འདི་ལ་དཀྱིལ་འཁོར་དྲུག་ཡོད་དོ། །ཁ་ཅིག་
502



འབུམ་ཕྲག་ལྔའི་དགྱེས་རྡོར་ལས་བསྡུས་པ་བརྟག་པ་བཅུ་གཉིས་པ་དང་།
དགུ་པ་གཉིས་ཀྱང་ཡོད་དོ་ཞེས་སོ། །མཁའ་འགྲོ་མ་རྡོ་རྗེ་གུར་ཞེས་བྱ་བ་
རྒྱུད་ཀྱི་རྒྱལ་པོ་ཆེན་པོ་དཀྱིལ་འཁོར་བསྡུས་པའི་རྟོག་པ་ནི། མཁའ་དང་
བེམ་པོ་གསལ་བ་དང་། །གསལ་བ་མེད་དང་རབ་བྱེད་དང་། །སྣ་ཚོགས་རྡོ་
རྗེའི་གཞི་གནས་གང་། །ཞེས་པའི་དོན། ཆོས་འབྱུང་གི་ནང་དུ་འབྱུང་བ་
རིམ་བརྩེགས་ཀྱི་སྟེང་དུ་སྣ་ཚོགས་རྡོ་རྗེའི་ལྟེ་བའི་གཞལ་ཡས་ཁང་གི་དབུས་
སུ་སྟོན་པ་འཁོར་ལོས་བསྒྱུར་བ་ལྔའི་ལྷ་ཚོགས་དང་ལྷན་ཅིག་འཇིག་རྟེན་་་་་
དང་ འཇིག་རྟེན་ལས་འདས་པའི་འཁོར་གྱིས་བསྐོར་ནས་བཞུགས་པ་སྟེ།
འདི་ལ་འདི་སྐད་བདག་ཐོས་མི་སྨོས་པ་ནི་རྒྱུད་རྒྱས་པ་ལ་ལྟོས་པའི་ཕྱིར་རོ་
ཞེས་འགྲེལ་པ་ལས་འབྱུང་སྟེ། མཁའ་དང་སོགས་ཉིད་གླེང་གཞི་ཡིན་ཅིང་
མ་རྒྱུད་ཀྱི་གླེང་གཞི་ཡང་སྨོས་པའི་ཕྱིར་གླེང་གཞི་མེད་པའི་སྐྱོན་མེད་དོ། །
དགྱེས་རྡོར་འབུམ་ལྔ་ལས་བསྡུས་པའི་མཁའ་འགྲོ་ལྔའི་མངོན་རྟོགས་གདུལ་
བྱ་གང་གི་དོན་དུ་སྤྲུལ་པ་གསང་སྔགས་ཐབས་ཀྱིས་ཁྱད་པར་འཕགས་ཚུལ་
དང་བཅས་པ་སྟོན་པ། རྣམ་པ་ཐབས་དང་མཆོག་ཏུ་རྒྱ་ཆེ་བ་སེམས་ཅན་
འཇུག་པའི་ལེའུ་སྟེ་དང་པོའོ། །གཉིས་པ་རིགས་སོ་སོ་ལ་མཆོད་པ་ལ་སོགས་
པ་སོ་སོར་དབྱེ་བ། འབྱུང་པོ་འཇིགས་ཆེན་གྱི་སྒྲུབ་ཐབས། སྟོབས་པོ་ཆེ་ལ་
བརྟེན་ནས་ཆར་དབབ་པ་འདི་ལ་འགྲེལ་པར་དཀྱིལ་འཁོར་བཤད། མ་གྲུབ་
ན་དྲག་ཤུལ་གྱིས་སྒྲུབ། རྒྱུན་གྱི་གར་གྱི་ཚུལ་རྒྱས་པར་སྟོན་པ་རྣམས་ཀྱིས་
དང་། གསུམ་པ་འབྱུང་པོ་ཐམས་ཅད་པའི་གཏོར་ཆོག མིང་དབང་གི་
སྟོབས་ཀྱིས་མིང་གི་དབྱེ་བའི་དང་། བཞི་པ་རྩ་རྒྱུད་ཀྱི་བརྟག་པའི་གྲངས།
དེ་ལས་བསྡུས་རྒྱུད་བསྡུས་ཚུལ། བསྡུས་རྒྱུད་སྡུད་པའི་རྒྱུ་མཚན། སྒྲུབ་པའི་
503
，
-----



གནས་དང་འཁོར་གྱི་ལྷ་མོ་རྣམས་ཀྱི་སྐུ་མདོག་ཕྱག་མཚན་དང་མཁའ་འགྲོ་
མའི་ངེས་ཚིག་དང་། མ་རྒྱུད་ཀྱི་རྒྱུ་མཚན་དང་། བདག་མེད་མའི་དཀྱིལ་
འཁོར་དང་རིག་པའི་དབང་ལྔ་བསྐུར་ཚུལ་དང་། བསྐྱེད་རིམ་གྱི་ཏིང་ངེ་
འཛིན་གསུམ་སྒོམ་ཚུལ་དང་། དགྱེས་རྡོར་ལ་ལྷ་དགུའི་མངོན་རྟོགས་རྒྱས་
བཤད་དང༌། ཁྲོ་བོ་བཅུ་པོ་རེ་རེའི་ལས་སྦྱོར་བསྟན་པ་རྣམས་ཀྱི་དང་། ལྔ་
པ་རིགས་བསྡུས་པའི་དཀྱིལ་འཁོར་སྒོམ་ཚུལ་གྱི་དང་། དྲུག་པ་ཕྲ་མོའི་རྣལ་
འབྱོར་དང་བཟླས་པ་སོགས་དང་། དེ་ཁོ་ན་ཉིད་སྒོམ་པ་གསལ་བར་བྱེད་
པའི་དང༌། བདུན་པ་བསྐྱེད་རིམ་ཡན་ལག་དྲུག་གི་སྔགས་དང་། དབང་
བཞིའི་དོན་དང་། བཟའ་བའི་དམ་ཚིག་དང་། རིགས་ལྔ་བསྒོམས་པའི་ཕན་
ཡོན་དང་། ལྷའི་རྣམ་དག་བསྟན་པའི་དང༌། བརྒྱད་པ་ཞུ་བ་གླུས་བསྐུལ་བ་
དང་། སྐུ་གསུང་ཐུགས་དང་སྐྱེ་མཆེད་བྱིན་གྱིས་བརླབ་པ་དང་། དེ་རྣམས་
བསྒོམས་པའི་ཕན་ཡོན་དང༌། རྡོ་རྗེ་སྒྲོལ་མའི་དཀྱིལ་འཁོར་གྱི་སྒྲུབ་ཐབས་
ལས་ཚོགས་དང་བཅས་པ་དང་། ཤེར་ཕྱིན་མའི་སྒྲུབ་ཐབས་དང་། སློབ་
དཔོན་གྱི་མཚན་ཉིད་བསྟེན་ཚུལ་དང་བཅས་པ་དང་། མཆོད་པའི་ཆོ་ག་
དང་། ལས་བཞིའི་བསམ་གཏན་དང་། ལམ་བསྒོམས་པའི་ཕན་ཡོན་དང་
བཅས་པ་གསུངས་པ་དང་། འཁོར་རྣམས་ཀྱིས་བསྟོད་ནས་གསོལ་བ་བཏབ་
པས། ས་ཆོག་དང་དཀྱིལ་འཁོར་བྲི་ཚུལ་སྦྱིན་སྲེག་གི་ཆོ་ག་དང་བཅས་པ་
བསྟན་པའི་དང༌། དགུ་པ་རབ་གནས་དང༌། མ་གྲུབ་ན་ལྷ་གནད་ལ་དབབ་
པ་ཕུར་བུའི་སྦྱོར་བ་དང་། རིགས་སོ་སོའི་དཀྱིལ་འཁོར་བསྒོམས་པས་
དངོས་གྲུབ་འགྲུབ་ཚུལ་བསྟན་པའི་དང༌། བཅུ་བ་སྤྱོད་པ་དང་མངོན་ཤེས་
སྒྲུབ་པའི་དང་། བཅུ་གཅིག་པ་ལས་བཞིའི་ཁ་བསྒྱུར་གྱི་དང་། བཅུ་གཉིས་
504
，



པ་སྒྲུབ་པའི་གནས་དང་བདུན་རྣམ་དག་ནས་བཟུང་སྟེ། མངོན་རྟོགས་ཀྱི་
རྣམ་གཞག་རྒྱས་པས་བདག་མེད་མའི་དཀྱིལ་འཁོར་སྒོམ་པའི་དང་། བཅུ་
གསུམ་པ་མ་རྒྱུད་ཀྱི་དབྱེ་བ་དང་། ཕ་རྒྱུད་མ་རྒྱུད་དང་རྒྱུད་སྡེའི་ཁྱད་པར་
སངས་རྒྱས་ཀྱི་བསྟན་པའི་ངོས་འཛིན། དམ་ཚིག་རྣམས་བསྟན་པའི་དང་།
བཅུ་བཞི་པ་རིག་འཛིན་དང་མིག་སྨན་སྒྲུབ་པ་དང༌། སེམས་ཀྱི་རྣམ་འཕྲུལ་
བསྟན་པ་དང་། ལས་བརྒྱ་པ་བསྟེན་ཚུལ་དང་། གསོད་པའི་ལས་སྦྱོར་དང༌།
ཁྲོ་བོ་བཅུའི་སྲུང་འཁོར་སྒོམ་པ་དང་། རང་བྱིན་གྱིས་བརླབ་པའི་རྣལ་
འབྱོར་ཕན་ཡོན་དང་བཅས་པ་དང་། བསྐྱེད་རིམ་སྒོམ་པའི་དགོས་པ་དང་།
སངས་རྒྱས་ཀྱི་དེ་ཁོ་ན་ཉིད་དང་། རྡོ་རྗེ་ཡན་ལག་མེད་པའི་སྒྲུབ་ཐབས་
དང༌། བྱང་ཆུབ་ཀྱི་སེམས་རྣམས་དང་། མདའ་འཕང་བའི་སྦྱོར་བ་དང་།
རོལ་མོའི་སྦྱོར་བ་དང་། མཆོད་པའི་བྱེ་བྲག་དང་། གར་དང་། ཚོགས་
མཆོད་དང་སྦྱིན་སྲེག་གི་ཆོ་ག་ཕན་ཡོན་དང་བཅས་པ་དང་། རྡོ་རྗེ་པདྨ་
བྱིན་གྱིས་བརླབ་པ་དང་། ཕྱག་རྒྱ་དང་སྦྱར་བའི་ཕན་ཡོན་དང་། གར་གྱི་
རྐང་སྟབས་ལག་སྟབས་གླུའི་འདྲེན་ཚུལ་མཆོད་འབུལ་གྱི་ཚིགས་བཅད་དང་
བཅས་པ་རྣམས་ཀྱི་དང་། བཅོ་ལྔ་པ་ཧེ་རུ་ཀ་ཕྱག་གཉིས་པ། ཕྱག་བཞི་པ།
ཕྱག་དྲུག་པ། ཀུ་རུ་ཀུལླེའི་སྒྲུབ་ཐབས། གླེང་གཞིའི་བཤད་པ། ཐུབ་པ་དང་།
འཇམ་དབྱངས་དང་། གཤིན་རྗེ་གཤེད་དང་། ཧཱུྃ་མཛད་དང་། སྒྲོལ་མ་
དང་། འོད་ཟེར་ཅན་དང་། སྐུལ་བྱེད་མ་དང་། ནོར་རྒྱུན་མ་དང་། ཛམྦྷ་ལ་
དང་། སོར་འབྲང་མ་རྣམས་ཀྱི་སྒྲུབ་ཐབས་དང་། ནག་པོ་ཆེན་པོ་དང༌། ཉེ་
རྒྱུའི་སྒྲུབ་པ་དང༌། དབང་དང་། རྩ་ལྟུང་གི་དབྱེ་བ་དང་། དམ་ཚིག་རྣམས་
གསུངས་པས་འཁོར་གྱིས་ཆེད་དུ་བརྗོད་ཅིང་བསྟོད་ནས་ཞུས་པས། སློབ་
505



དཔོན་འདས་པའི་རྗེས་སུ་བྱེད་ཚུལ་དང་བཅས་པ་གསུངས་པས་འཁོར་་་་་
རྣམས་ཡི་རང་ངོ༌། །འདི་བརྟག་གཉིས་ལ་ལྟོས་ཏེ་བཤད་པའི་རྒྱུད་ཡིན་
ཅིང་། དགྱེས་རྡོར་འབུམ་ལྔ་ལ་ལྟོས་ཏེ་བསྡུས་པའི་རྒྱུད་ཡིན་ཏེ། འབུམ་ལྔ་
དགྱེས་པའི་རྡོ་རྗེ་ལས། སྙིང་པོ་འདི་ནི་ཡོངས་བསྡུས་པའོ། །ཞེས་སོ། །འདི་
ལ་རིགས་སོ་སོ་བ་དཀྱིལ་འཁོར་ལྔ། རིགས་བསྡུས་པ་རྒྱས་བསྡུས་གསུམ།
བདག་མེད་མ། རྡོ་རྗེ་སྒྲོལ་མ། སྟོབས་པོ་ཆེ་སྟེ་བཅུ་ཡོད། བླ་མ་དག་རིགས་
བསྡུས་གཉིས་ལ་གཙོ་བོ་འཕོ་བའི་དབྱེ་བས་བཅུར་འགྱུར་ཞིང་། དེ་རྣམས་
ལ་ཡང་ཕྱག་གཉིས་པ། ཕྱག་བཞི་པ། ཕྱག་དྲུག་པ་ལ་སོགས་པའི་གཙོ་བོ་
བརྗེས་ན་དྲུག་ཅུ་རྩ་གཉིས་སུ་བཤད་ལ། ཨིནྡྲ་བྷཱུ་ཏི་དང་། ནག་པོ་པའི་
འགྲེལ་པར། བདག་མེད་མའང་ལྷ་བཅུ་གསུམ་དུ་བསྡུས་པ་གཅིག་དང་
གཉིས་བཤད་དོ། །
གསུམ་པ་ནི། དཔལ་ཕྱག་རྒྱ་ཆེན་པོ་ཐིག་ལེ་ཞེས་བྱ་བ་རྣལ་འབྱོར་མ་
ཆེན་མོའི་རྒྱུད་ཀྱི་རྒྱལ་པོའི་མངའ་བདག་ནི། འདི་སྐད་བདག་ཐོས་མེད་པ་
ནི། འགྲེལ་པར་རྩ་རྒྱུད་དགྱེས་རྡོར་འབུམ་ལྔ་བསྟན་མ་ཐག་པའི་རྗེས་སུ།
གཞན་མ་ཡིན་པའི་འཁོར་གྱི་དབུས་སུ་རྩ་བའི་དོན་གྱི་རྒྱུད་ཐམས་ཅད་རྣལ་
འབྱོར་མའི་གཞུང་གིས་གསང་བ་ཆེན་པོའི་དོན་དེ་མ་ཐག་ཏུ་རྒྱས་བཏབ་་་་
པའི་ཕྱིར་ཕྱག་རྒྱ་ཆེན་པོ་ཐིག་ལེ་གསུངས་པ་ཡིན་པས། འདི་སྐད་བདག་
ཐོས་མ་སྨོས་པར། །བཅོམ་ལྡན་མཁའ་འགྲོ་ཡེ་ཤེས་ཉི། །གསང་པད་སྙིང་པོ་
ཁ་འབྱེད་པ། །བདག་གི་ཞུ་བ་ཁྱོད་གསོན་ཅིག །ཅེས་གསོལ་ནས། ཞུ་
བ་ལྔ་བཅུ་རྩ་བཞི་ཞུས་པ་རྒྱུད་ཐམས་ཅད་ཀྱི་རྒྱུ་ཞེས་བྱ་བ་ལེའུ་དང་པོའོ། །
གཉིས་པ་སློབ་དཔོན་དང་སློབ་མ་བརྟག་པ་དང་ཡོན་དབུལ་བ་དང་དབང་
506



བསྐུར་བའི་དང་། གསུམ་པ་སྦྱོར་བ་དྲུག་གི་མཚན་ཉིད་དང་འཁོར་ལོ་དྲུག་
གི་རང་གི་ངོ་བོ་དང་། བཞི་པ་འཁོར་ལོ་དྲུག་གི་རྩ་འདབ་ཀྱི་གྲངས་དང་
མིང་དང་གནས་ཚུལ་བསྟན་པ་རྩ་འབྱུང་བའི་དང༌། ལྔ་པ་སྲོག་དང་མཚན་
མོ་དང་ཉིན་མོ་དང་མཚམས་དང་ ཤར་བ་དང་ནུབ་པ་བསྟན་པའི་དང༌།
དྲུག་པ་ཨཱ་ལི་ཀཱ་ལི་འབྱུང་བ་དང་དུས་ཀྱི་མཚན་ཉིད་སེམས་གསུམ་དང་
འོད་གསལ་ཆོས་ཀྱི་དབྱིངས་བསྟན་པའི་དང་། བདུན་པ་ཨ་ཧཾ་གི་སྒྲའི་ངེས་
དོན་བསྟན་པའི་དང་། བརྒྱད་པ་མ་རྒྱུད་ཀྱི་གླེང་གཞི་བཤད་པ་གསང་བ་
དང་དགའ་བ་བཞི་དང་རིགས་ལྔའི་མཚན་ཉིད་ཀྱི་དང་། དགུ་པ་རྒྱན་དྲུག་
གི་ཕྱག་རྒྱའི་བརྡ་དང་ཕྱག་རྒྱ་མ་མཆོད་པའི་ཆོ་གའི་དང༌། བཅུ་པ་དཀྱིལ་
འཁོར་དང་ལྷ་མོ་དང་ཕྱི་ནང་གི་གནས་དང་དུར་ཁྲོད་དང་ཤིང་དང་མཆོད་
པའི་དང་། བཅུ་གཅིག་པ་སྦྱིན་སྲེག་ནང་དུ་སྦྱར་བ་དོན་དམ་པའི་སྦྱིན་སྲེག་
གི་དང་། བཅུ་གཉིས་པ་བདུད་རྩི་ལྔའི་བཅུད་ལེན་བསྟན་པའི་དང༌། བཅུ་
གསུམ་པ་ངག་གི་བརྡ་སྟོན་པ་རྣལ་འབྱོར་མ་འདུས་པའི་གནས་སུ་གསང་་་་་
བའི་སྐད་བསྟན་པའི་དང་། བཅུ་བཞི་པ་ལག་པའི་ཕྱག་རྒྱའི་དང་། བཅོ་
ལྔ་པ་ཁ་དོག་དང་དྲི་དང་མཚན་མ་ལ་སོགས་པའི་སྒོ་ནས་ཕོ་ཉ་མོའི་རིགས་
བརྟག་པ་དང་། མཁའ་འགྲོ་མའི་གཟུགས་དང་མཚན་ཉིད་དང་རིགས་
འབྱུང་བའི་དང་། བཅུ་དྲུག་པ་ལྷ་སུམ་ཅུ་སོ་གསུམ་གྱི་དཀྱིལ་འཁོར་གྱི་
བསྐྱེད་རིམ་དང་རྫོགས་རིམ་ གཏུམ་མོ་གཉིས་ལས་དགའ་བ་བཞི་བསྐྱེད་
ཚུལ་རྒྱས་པར་བསྟན་པ་དཀྱིལ་འཁོར་དང་དགའ་བའི་བྱེ་བྲག་དང་ཐིག་་་་
ལེའི་མཚན་ཉིད་དང་བསྐྱེད་པ་རྫོགས་པའི་རིམ་པའི་དང་། བཅུ་བདུན་པ།
ཚུལ་དང་། འཆར་གཡེང་དང་། ཐིག་ལེ་དང་། ཐིག་ལེ་དང་ཡེ་ཤེས་ཀྱི་
507



གནས་དང་རྩའི་ཀུན་སྤྱོད་ཀྱི་དང༌། བཅོ་བརྒྱད་པ་བྱང་ཆུབ་ཀྱི་སེམས་
བརྟན་པར་བྱེད་པ་དང་བསམ་གཏན་བསྟན་པའི་དང་། བཅུ་དགུ་པ་
དབང་གི་ཡེ་ཤེས་དང་ཨཱ་ལི་ཀཱ་ལིའི་རྒྱུ་འབྲས་དང་ཟླ་བ་འབྱུང་བ་དང་རྩ་་་་
དང་ཐིག་ལེ་དང་དགའ་བའི་དང་། ཉི་ཤུ་པ་རྣལ་འབྱོར་གྱི་དབང་ཕྱུག་ཆེན་
པོའི་སྤྱོད་པ་དང་། ཉེར་གཅིག་པ་འཁོར་ལོ་དྲུག་གི་ས་བོན་དང་སྔགས་བཏུ་
བ་དང་། བདུད་རྩི་ལྔ་བཟའ་བ་དང་སྤྱད་པའི་དང་། ཉེར་གཉིས་པ་གཏོར་
མའི་དང་། ཉེར་གསུམ་པ་ཚོགས་ཀྱི་འཁོར་ལོའི་ཆོ་ག་དང་། མཁའ་འགྲོ་
མའི་ཡན་ལག་གི་མཚན་ཉིད་ཀྱི་དང༌། ཉེར་བཞི་པ་སྐྱེ་བ་བདུན་པའི་ཤ་ལ་
བརྟེན་ནས་སྒྲུབ་པ་ལས་ཀྱི་ཆོ་གའི་དང་། ཉེར་ལྔ་པ་སྲོག་རྩོལ་དང་ཡིད་
བཟླས་དང་ཧ་བགྲང་ཐབས་རང་བཞིན་གྱིས་བཟླས་པའི་དང་། ཉེར་དྲུག་
པ་སྦྱོར་བ་བཞི་དང་རྩ་མདུད་སུམ་ཅུ་སོ་གཉིས་སོགས་སྟོན་པ་དུས་ཀྱི་དོན་
གྱི་རང་བཞིན་གྱི་དོན་གྱི་དང༌། ཉེར་བདུན་པ་སྦས་པའི་སྔགས་གསལ་བའི་
དང༌། ཉེར་བརྒྱད་པ་ཕྱག་རྒྱ་ཆེན་པོ་དང་དེ་མངོན་དུ་བྱེད་པའི་ཐབས་དང་
གདན་བཞིའི་དོན་རྣམས་གསུངས་ཏེ་འདི་ལ་དཀྱིལ་འཁོར་གཅིག་ཡོད་དོ། །
བཞི་པ་ནི། དཔལ་ཡེ་ཤེས་སྙིང་པོ་ཞེས་བྱ་བ་རྣལ་འབྱོར་མ་ཆེན་མོའི་
རྒྱུད་ཀྱི་རྒྱལ་པོ་ནི། སྟོན་པ་རི་རབ་ཀྱི་རྩེ་མོར་མཁའ་འགྲོ་དང་མཁའ་འགྲོ་
མ་བྱེ་བ་ཕྲག་བདུན་ཅུ་རྩ་གཉིས་ཀྱིས་བསྐོར་ནས་བ་གུ་ལ་ཆེན་པོའི་སྐྱེད་་་་་
མོས་ཚལ་ན་བཞུགས་ཏེ་ལྷ་མོ་ལེགས་དགྱེས་དབང་མོ་དང་རོལ་པའི་ཚེ།
སྟོན་པ་ལ་བ་སྤུ་ལངས་པ་དང༌། ལེགས་དགྱེས་དབང་མོས་དེའི་རྒྱུ་ཞུས་པ་
ལ་འཕྲོས་ནས། དགའ་བྲལ་གྱི་དགའ་བ་དང་། དགའ་བྲལ་དང་། ལྷན་ཅིག་
སྐྱེས་དགའི་ཁྱད་པར་བསྟན་པའི་སྒོ་ནས་ལྷན་ཅིག་སྐྱེས་དགའ་གཏན་ལ་་་་་
508



ཕབ་པ་ལྷན་ཅིག་སྐྱེས་པའི་དགའ་བའི་དོན་གྱི་ལེའུ་སྟེ། དང་པོའོ། །གཉིས་
པ་ཕྱག་རྒྱ་ཆེན་པོ་ཐིག་ལེར་བཤད་པའི་ཕྱག་རྒྱ་ཆེན་པོའི་དོན་ཐོབ་པའི་་་་་
ཐབས་ཞུས་པས། ཕྱག་རྒྱ་བཞི་ལས་སེམས་སྣང་མཆེད་ཐོབ་གསུམ་འོད་
གསལ་དང་བཅས་པ་ཐོབ་པ་དང་། དེའང་དབང་བཞི་ལས་ཐོབ་ཚུལ་སྟོན་
པ་ཕྱག་རྒྱ་ཆེན་པོ་དང་དབང་བསྐུར་བའི་དོན་གྱི་དང་། གསུམ་པ་དབང་
བསྐུར་བཞིའི་དཀྱིལ་འཁོར་གྱི་ཁྱད་པར་དང་སློབ་དཔོན་གྱི་མཚན་ཉིད་་་་་་
དང་དཀྱིལ་འཁོར་བྲིས་ནས་སློབ་མ་གཞུག་ཚུལ་མཚོན་པ་དབང་བསྐུར་བ་
དང་དཀྱིལ་འཁོར་གྱི་དོན་གྱི་དང་། བཞི་པ་དཀྱིལ་འཁོར་གྱི་མངོན་
རྟོགས་དང་དེ་རྣམས་ཀྱི་སྔགས་བཏུ་ཐབས་བཟླས་པ་ཕན་ཡོན་དང་བཅས་པ་
གསུངས་པས། ལྷ་མོས་མཆོད་ནས་མི་སྣང་བར་གྱུར་ཏེ་གསང་བའི་དཀྱིལ་
འཁོར་འབྱུང་བའི་ལེའུའོ། །འདི་ལ་དཀྱིལ་འཁོར་གཅིག་ཡོད་དོ། །
ལྔ་པ་ནི། དཔལ་ཡེ་ཤེས་ཐིག་ལེའི་རྣལ་འབྱོར་མའི་རྒྱུད་ཀྱི་རྒྱལ་པོ་
ཆེན་པོ་ནི། སྟོན་པ་རྡོ་རྗེ་བཙུན་མོའི་བྷ་ག་ལ་བཞུགས་པ་ན། བྱང་སེམས་
ལྷའི་དབང་ཕྱུག་ལ་བོས་ནས་དེ་ཁོ་ན་ཉིད་གསུམ་གྱི་བདག་ཉིད་ལ་སོགས་
པ་མཉན་པར་གདམས་པས། དེ་ངོ་མཚར་དུ་གྱུར་ནས་དེའི་དོན་ཞུས་པས།
སྟོན་པས་རྟེན་རྩ་དང་རླུང་གི་གནས་ལུགས་དང་འཕོ་བ་བཅུ་དྲུག་གི་ཉམས་
སྐྱེ་ཚུལ་གསུངས་པ་འཕོ་བའི་དུས་ཤར་བ་དང་། ་ནུབ་པའི་ལེའུ་སྟེ་དང་
པོའོ། །གཉིས་པ་དེ་ཁོ་ན་ཉིད་གསུམ་གྱི་བདག་ཉིད་དང་ཟླ་བ་མཆོག་གི་
བདེ་བ་དང་། ཕྱག་རྒྱ་ཆེན་པོའི་མཐའ་ལ་སོགས་པ་ཕྱོགས་ཙམ་བསྟན་པའི་
དང༌། གསུམ་པ་རྩ་སུམ་ཅུ་རྩ་གཅིག་གི་མིང་དང་། རྒྱུད་སྡེའི་རིམ་པས་
དབང་གི་དབྱེ་བ་བསྐུར་ཚུལ་དང་བཅས་པ་སྟོན་པ། ཡོན་དབུལ་བ་དང་
509



བཅས་པའི་དབང་གི་རིམ་པའི་དང་། བཞི་པ་སྲུང་འཁོར་རྒྱས་པ་དང་
བཅས་པའི་དཀྱིལ་འཁོར་སྒོམ་ཚུལ་དཀྱིལ་འཁོར་གྱི་འཁོར་ལོ་བསྐྱེད་པའི་་་་
དང་། ལྔ་པ་སྔགས་བཏུ་བའི་དང་། དྲུག་པ་ཕྱི་ནང་གི་མཆོད་སྦྱིན་ཕན་ཡོན་
དང་བཅས་པ་སྟོན་པ་མཆོད་སྦྱིན་གྱི་ཆོ་གའི་དང་། བདུན་པ་མཆོད་པའི་
ངེས་དོན་སྟོན་པ་མཆོད་པའི་ཆོ་གའི་དང་། བརྒྱད་པ་ལས་བཞིའི་སྦྱིན་སྲེག་
གི་ཆོ་གའི་དང་། དགུ་པ་ཚོགས་ཀྱི་འཁོར་ལོའི་ཆོ་ག་དང༌། གཏོར་མ་ཆེན་
པོ་དང་རྣལ་འབྱོར་མའི་མཚན་ཉིད་དང་གསང་བའི་ཚིག་དང་། ལག་པའི་
ཕྱག་རྒྱའི་བརྡ་དང་། བཅུ་པ་སྔར་བཤད་པའི་དཀྱིལ་འཁོར་རྒྱས་བཤད་ཧེ་
རུ་ཀ་ཞལ་བརྒྱད་ཕྱག་བཅུ་དྲུག་པས་གཙོ་བྱས་པའི་དཀྱིལ་འཁོར་སྒོ་སྦྲག་གི་
མངོན་རྟོགས་དང་། དཀྱིལ་འཁོར་གྱི་དབྱེ་བ་དང་། ངེས་ཚིག་དང་། དམ་
ཚིག་དང་བཅས་པ་བསྟན་པ་རྣམ་པ་དང་བཅས་པའི་དཀྱིལ་འཁོར་སྒོམ་་་་་
པའི་དང་། བཅུ་གཅིག་པ་སྔགས་ཀྱི་བཟླས་པའི་རིམ་པ་དང༌། མཆོད་སྦྱིན་
གྱི་ཆོ་ག་དང་། དཀྱིལ་འཁོར་བསྐྱེད་པའི་རིམ་པ་དང་། གནས་ཀྱི་དོན་དང་
རྩའི་འཁོར་ལོ་འབྱུང་བ་དང༌། དེ་ཁོ་ན་ཉིད་ཀྱི་དོན་བསྟན་པའི་དང་། བཅུ་
གཉིས་པ་ཐིག་ལེ་འཕོ་བ་བཅུ་དྲུག་གི་ཐིམ་པ་དང་ལོངས་སྤྱོད་དང་དབང་་་་
བྱེད་པ་སོགས་ཀྱིས་ཡང་དག་པའི་མཆོད་པ་དང་། མཆོད་པའི་དུས་ཀྱི་ངག་
གི་བརྡའི་དང་། བཅུ་གསུམ་པ་རྒྱུད་སྡེའི་སྒོ་ནས་དབང་གི་དབྱེ་བ་དང་།
དགའ་བཞིའི་དབྱེ་བ་དང་དབང་གི་ངེས་ཚིག་སྟོན་པ་དབང་བསྐུར་བ་ངེས་
པར་བསྟན་པའི་དང་། བཅུ་བཞི་པ་སྦྱིན་སྲེག་གི་ངེས་དོན་སྟོན་པ་མཆོད་
པ་སྣ་ཚོགས་ངེས་པར་བསྟན་པ་དང་ནང་གི་སྦྱིན་སྲེག་གི་དང་། བཅོ་ལྔ་
པ་གཏོར་མའི་ངེས་དོན་བསྟན་པ་གཏོར་མ་ཆེན་པོའི་ངེས་པར་བསྟན་པའི་
510



དང་། བཅུ་དྲུག་པ་དེ་ཁོ་ན་ཉིད་གསུམ་དང་བཟླས་པའི་བདེ་མཆོག་དང་
ཕྱག་རྒྱ་ཆེན་པོའི་མཐའ་རྣམས་སེམས་སྣང་མཆེད་ཐོབ་གསུམ་ལ་སོགས་་་་་་
པར་སྟོན་པ་དེ་ཁོ་ན་ཉིད་གསུམ་ལ་སོགས་པ་རྒྱས་པར་བསྟན་པའི་དང་།
བཅུ་བདུན་པ་དུར་ཁྲོད་བརྒྱད་ཀྱི་ངེས་དོན་དང་ནང་གི་བསམ་གཏན་གྱི་ཉེ་
བར་འགྲོ་བའི་དང་། བཅོ་བརྒྱད་པ་ཡེ་ཤེས་ཐིག་ལེའི་ཚད་དང་གནས་དང་
ས་བཅུ་དྲུག་བསྟན་པ་དང་། ཕུང་པོ་ལྔ་རིགས་ལྔར་རྣམ་པར་དག་པའི་
དང་། བཅུ་དགུ་པ་བླ་མ་དང་སློབ་མའི་མཚན་ཉིད་བརྟག་པའི་དང་། ཉི་ཤུ་
པ་རྩ་རྒྱུད་ལ་སོགས་པའི་རྒྱུད་ཀྱི་རིམ་པ་དང་རྒྱུད་ཀྱི་ངེས་ཚིག་བསྟན་པའི་
དང་། ཉེར་གཅིག་པ་ཕྱག་རྒྱ་ཆེན་པོ་བཅོམ་ལྡན་འདས་མའི་རང་གི་ངོ་བོ་
བསྟན་པའི་དང་། ཉེར་གཉིས་པ་གསང་བའི་དོན་ལྷན་སྐྱེས་ཀྱི་ཡེ་ཤེས་སུ་
བསྟན་པའི་དང་། ཉེར་གསུམ་པ་ཞུ་བ་གླུས་བསྐུལ་བའི་དང་། ཉེར་བཞི་པ་
དབང་བཞིའི་དཀྱིལ་འཁོར་གྱི་དབྱེ་བ་དང་། དབང་བཞི་བསྐུར་ཚུལ་དང༌།
ཕྱག་མཚན་གྱི་དཀྱིལ་འཁོར་འབྲི་ཚུལ་སྟོན་པ་དབང་བསྐུར་བླང་བ་དང་་་་
ཕྱག་རྒྱའི་དཀྱིལ་འཁོར་གྱི་དང་། ཉེར་ལྔ་པ་དགའ་བ་བཞིའི་ངོ་བོ་དང་སྐྱེ་
བའི་རིམ་པ་དང་བཅས་པ་རྒྱས་པར་བསྟན་པའི་དང་། - ཉེར་དྲུག་པ་སྔར་
བཤད་པའི་ལེའུ་རྣམས་ཀྱི་དེ་ཁོ་ན་ཉིད་བསྡུས་པའི་དང་། ཉེར་བདུན་པ་
ཧེ་རུ་ཀ་ཞལ་བརྒྱད་ཕྱག་བཅུ་དྲུག་པའི་རྣམ་དག་བསྟན་པའི་དང་། ཉེར་
བརྒྱད་པ་རྒྱུད་འཆད་པའི་གང་ཟག་ཞུས་པས་ཕྱག་རྡོར་ལུང་བསྟན་ཅིང་།
ཕྱག་རྡོར་གྱི་དཀྱིལ་འཁོར་རྒྱས་བསྡུས་གཉིས་བསྟན་པ་ཕྱག་ན་རྡོ་རྗེའི་་་
དཀྱིལ་འཁོར་གྱི་བསྐྱེད་པ་སྒོམ་པ་ཞེས་བྱ་བའི་དང་། ཉེར་དགུ་པ་འཁོར་
རྣམས་ཀྱིས་བསྟོད་པའི་དང་། སུམ་ཅུ་པ་ནང་གི་རྣམ་པར་ཤེས་པ་དྲུག་གིས་
511



བསྟོད་པའི་རྒྱལ་པོ་སྟེ། འདི་ལ་དཀྱིལ་འཁོར་ལྔ་ཡོད་དེ། ལེའུ་བཞི་པ་
དང་བཅུ་གཉིས་མདོར་བསྟན་རྒྱས་བཤད་ཡིན་པས་དཀྱིལ་འཁོར་གཅིག་ཏུ་
འགྲེལ་པར་བཤད་དོ། །
དྲུག་པ་གྲུབ་པ་ངེས་པར་བསྟན་པའི་ཐིག་ལེ་ཞེས་བྱ་བའི་རྒྱུད་ཡིན་ཏེ།
དེ་ནི་ད་ལྟ་མ་རྙེད་དོ། །
བདུན་པ་དཔལ་དེ་ཁོ་ན་ཉིད་ཀྱི་སྒྲོན་མ་ནི། སྟོན་པ་ཤེས་རབ་ཀྱི་བྷ་ག་
ལ་བཞུགས་པ་ལ། རྡོ་རྗེ་དབྱིངས་ཕྱུག་མ་ལས་གླེང་གཞིའི་ཚིག་དོན་ཞུས་
པས་ངེས་དོན་དུ་གསུངས་སོ། །དེ་ནས་ཡེ་ཤེས་ཐིག་ལེའི་རྒྱུད་ནས་བཤད་
པའི་དེ་ཉིད་ཉི་ཤུ་རྩ་གཉིས་དང་། སའི་དབང་ཕྱུག་དང་། ཀུན་སྤྱོད་ཀྱི་དུས་
དང་། འདུས་པ་དང་། ཉམས་མྱོང་དང་། དབང་གི་དབྱེ་བ་དང་། སུ་ལ་
སྦྱིན་པ་དང་། བརྗོད་མེད་ཀྱི་ཡེ་ཤེས་དང་། དབང་བཞི་པའི་དོན་དང་།
སྣང་བ་བཞིའི་རང་བཞིན་དང་། འབྲས་བུའི་ངོ་བོ་དང་། རྒྱུད་ཤེས་པ་དང༌།
འཆད་པའི་གང་ཟག་རྣམས་རིམ་པ་བཞིན་ཞུས་ནས་གསུངས་ཏེ་འཁོར་་་་་་
གྱིས་བསྟོད་ནས་མི་སྣང་བར་གྱུར་ཏོ། །དགྱེས་པ་རྡོ་རྗེ་སྐུ་གསུང་ཐུགས་
གསང་བ་མཛོད་ཀྱི་རྒྱུད་ཅེས་བྱ་བ་ནས་ཟེར། སེམས་ཅན་མ་འཁྲུལ་སངས་
རྒྱས་འཁྲུལ། །གཞན་རིག་མ་འཁྲུལ་རང་རིག་འཁྲུལ། །ཞེས་སོགས་ཀྱི་ཚིག་
ཡོད་པ་འདི་རྒྱུད་ཡང་དག་ཡིན་མིན་ཐེ་ཚོམ་ཟ་ཞིང་། གུར་ནས་མ་རྒྱུད་
དུ་བཤད་པའི་གསང་བའི་མཛོད་ཀྱི་རྒྱུད་ཅེས་བཤད་པ་དེ་འདི་མིན་པར་་་་་
འདུག་སྟེ། རྒྱུད་སྡེ་རྣམས་ཀྱི་འགྲེལ་པར་དྲངས་པའི། དབང་བསྐུར་ཡང་
དག་སྦྱིན་ལྡན་ན། །སྐྱེ་ཞིང་སྐྱེ་བར་དབང་བསྐུར་འགྱུར། །ཞེས་སོགས་དང༌།
སངས་རྒྱས་ཐོད་པའི་རྒྱུད་འགྲེལ་དུ། གང་ཡང་བླ་མ་བརྒྱུད་པ་ཡི། །རིམ་
512



འོངས་དེ་ཉིད་རིགས་པ་ཡི། །སྒྲུབ་པོ་དེ་ཡིས་འགྲུབ་སྙམ་བསྒོམ། །ཞེས་པ་
དང་། རྡོ་རྗེ་བདུད་རྩིའི་རྒྱུད་འགྲེལ་ལས། ཕྱག་ན་རྡོ་རྗེ་གསང་བདག་ལ། །
རྡོ་རྗེ་དྲི་མ་རྙེད་ནས་ནི། །སེམས་ཅན་གྱི་ནི་དོན་གྱིས་ཤིག །ཅེས་དང་། ཡང་
དེ་ཉིད་ལས། བུད་མེད་སློབ་མར་བྱས་ནས་ནི། །ཐམས་ཅད་དེ་ཉིད་ལ་
བསྟན་བྱ། །ཞེས་དང༌། བདེ་མཆོག་རྩ་རྒྱུད་ཀྱི་འགྲེལ་པ་ཨིནྡྲ་བྷཱུ་ཏིས་མཛད་
པར། ཡི་གེ་གསང་བ་རྩ་དང་རླུང༌། །བྱང་སེམས་བདེ་བའི་རྣམ་པ་ལས། །ར་
ས་ཡ་ན་བཅུད་མཆོག་འགྱུར། །འདི་ནི་མཁའ་འགྲོ་བདུད་རྩི་ཡིན། །ཞེས་པ་
དང་། རྡོ་རྗེ་མཁའ་འགྲོའི་འགྲེལ་པ་བྷ་ཝ་བྷ་དྲས་མཛད་པར། བྷ་གའི་
དབུས་སུ་བདག་ཉིད་རྣལ་འབྱོར་པ་བསྒོམ་པར་བྱའོ། །ཞེས་སོགས་རྒྱུད་ཀྱི་
འགྲེལ་པ་རྣམས་སུ་ལུང་དྲངས་པ་རྣམས་དེ་ན་མི་སྣང་བའི་ཕྱིར་རོ། །གསུམ་
པ་ནི། དཔལ་སངས་རྒྱས་ཐོད་པ་ཞེས་བྱ་བ་རྣལ་འབྱོར་མའི་རྒྱུད་ཀྱི་རྒྱལ་པོ་
ནི། སྟོན་པ་སྐུ་གསུང་ཐུགས་རྡོ་རྗེའི་དཀྱིལ་འཁོར་ཆེན་པོ་རྒྱུན་དང་ལྡན་
པའི་དབུས་སུ་འཁོར་གྱི་ཚོགས་དུ་མ་དང་ལྷན་ཅིག་བཞུགས་པའི་ཚེ། རྡོ་
རྗེའི་ཚིག་གི་རྒྱུད་དང་སྔགས་ཐམས་ཅད་གསུངས་ནས། རྡོ་རྗེ་པདྨ་སྦྱོར་
བས་བཙུན་མོའི་བྷ་གར་མྱ་ངན་འདས་ལས་སོ། །དེ་ནས་འཁོར་རྣམས་
ཡ་མཚན་དུ་གྱུར་པ་དང་། ཕྱག་རྡོར་གྱིས་སྣ་ཚོགས་སྡེ་མ་ལ། སེམས་
ཅན་བསོད་ནམས་དམན་པ་རྣམས་ནུས་པ་དང་ལྡན་པ་རྣམས་འགྱུར་བའི་
ཐབས་ཞུས་པས། རྒྱུད་སྡེ་དང་། མདོ་སྡེའི་ཚད་དང་། སྔགས་ཀྱི་བཟླས་པའི་
ཐབས་གསུངས་ནས། དེས་གཙོ་བོ་ལ་གཟིགས་ནས། གཙོ་བོའི་དབུ་ནས་
སྔགས་བྱུང་སྟེ། ས་འོག་རིམ་པ་བདུན་གྱི་ཀླུ་རྣམས་བཅོམ་ནས། ཡུམ་གྱི་
ཞལ་དུ་ཞུགས་པདྨའི་ལམ་ནས་ཐོན་ཏེ་སླར་ཐོད་པར་ཞུགས་སོ། །དེ་ལ་ཀླུ་
513



10
རྣམས་སྐྲག་སྟེ་ཡུམ་ལ་ཞུས་པས། དེས་སངས་རྒྱས་ཉམས་སུ་མྱོང་བར་གྱིས་
ཤིང་ཅེས་བཀའ་སྩལ་པས། བཅོམ་ལྡན་འདས་ཀྱི་ཐོད་པ་ཁ་ཕྱེ་སྟེ་གླེགས་
བམ་བྱུང་བ་དང་། ནམ་མཁའ་ནས། དེ་སྣ་ཚོགས་སྡེ་མ་ལ་གཏོད་སྒྲ་བྱུང་
ངོ་། །དེ་ནས་སྣ་ཚོགས་སྡེ་མས་གླེགས་བམ་བླངས་ཏེ། ཕྱག་རྡོར་ལ་གཏད་
ནས་རྒྱུད་ཐམས་ཅད་ཀྱི་དོན་མདོར་བསྡུས་ཏེ་གསུངས་པ་དང་། འཁོར་
རྣམས་ཀྱིས་ཆེད་དུ་བརྗོད་དེ། ཕྱག་རྡོར་གྱིས་ལག་པས་བླངས་པས། ཕྱག་གི་
རྡོ་རྗེའི་གནས་སུ་ཞུ་ནས་སྙིང་ག་ནས་ཕྱུང་སྟེ། སྣ་ཚོགས་སྡེ་མའི་ཐུགས་སུ་
ངལ་སོས་སོ། །དེ་ནས་ཕྱག་རྡོར་གྱིས། སྣ་ཚོགས་སྡེ་མ་ལ་རྒྱུད་གསུང་བར་
ཞུས་པས། དེས་རྒྱུད་ཀྱི་མཚན་དོན་དང་དངོས་གྲུབ་མདོར་བསྟན་པས་
གསུངས་ཏེ། དངོས་གྲུབ་ཐམས་ཅད་དང་ཡེ་ཤེས་གཏན་ལ་དབབ་པ་དང་
ཐོད་པ་ཁ་ཕྱེ་བ་ལས་གླེགས་བམ་བྱུང་བའི་ལེའུ་སྟེ། དང་པོའོ། །དེ་ནས་
མཉན་པར་གདམས་པ་སྔོན་དུ་འགྲོ་བས་སྔགས་རྣམས་དང་། ཐལ་བ་ལ་
བརྟེན་པའི་ལས་སྦྱོར་དང་། ལས་སྣ་ཚོགས་གཏན་ལ་དབབ་པ་དང་སྔགས་
ཀྱི་ལེའུ་སྟེ། གཉིས་པའོ། །དེ་ནས་ཞུ་བ་དང་མཉན་པར་གདམས་པ་སྔོན་དུ་
འགྲོ་བས་ཧེ་རུ་ཀ་ལྷ་དགུའི་དཀྱིལ་འཁོར་གྱི་ལྷ་བསྐྱེད་པ་དང་དབང་བསྐུར་
བའི་ལེའུ་སྟེ་གསུམ་པའོ། །དེ་ནས་ཀླུ་རྣམས་ཀྱིས། ཕྱག་རྡོར་དང་གཙོ་མོ་ལ་
ཞུས་པས། ལན་གྱིས་དངོས་འཛིན་གྱི་དུག་བསལ་བ་བསྟན་ནས། དེ་ནས་
ཕྱག་རྡོར་གྱིས་ཞུས་ནས། རི་སྐྱེགས་ཀྱི་སྦྱོར་བ་ལ། དཀྱིལ་འཁོར་བྲིས་ཏེ་
སློབ་མ་གཞུག་ཅིང་དབང་བསྐུར་ཏེ་རི་སྐྱེགས་ཀྱི་སྦྱོར་བ་རྒྱས་པར་གསུངས་
སོ། །དེ་ནས་དུག་གསོ་བའི་ཆུའི་སྦྱོར་བ་གསུངས་ཏེ། རི་སྐྱེགས་དང་ཆུའི་
སྦྱོར་བའི་ལེའུ་སྟེ། བཞི་པའོ། །དེ་ནས་རྫས་ཀྱི་བཅུད་ལེན་དང་ངག་གི་བརྡ་
514



དོན་སྨན་བཟང་པོ་དང་དགོངས་བཤད་ཀྱི་ལེའུ་སྟེ་ལྔ་པའོ། །དེ་ནས་ཤེས་
རབ་ཀྱི་ཆོས་འབྱུང་དུ་བསྒོམས་པའི་དཀྱིལ་འཁོར་དུ་སློབ་མ་དབང་བསྐུར་
བའི་ཚུལ་སྟོན་པ། དཀྱིལ་འཁོར་འཇིགས་པ་བྲི་བ་དང་དབང་བསྐུར་བའི་
ལེའུ་སྟེ། དྲུག་པའོ། །དེ་ནས་ལྷ་ཉི་ཤུ་རྩ་ལྔའི་བདག་ཉིད་ཀྱི་དཀྱིལ་འཁོར་བྲི་
བ་དང་ཧེ་རུ་ཀ་བསྐྱེད་པ་དང་སྒོམ་པའི་ལེའུ་སྟེ། བདུན་པའོ། །དེ་ནས་ལས་
བཞིའི་སྦྱིན་སྲེག་གི་ཆོ་གའི་ལེའུ་སྟེ། བརྒྱད་པའོ། །དེ་ནས་སྤྱོད་པའི་ལེའུ་སྟེ།
དགུ་པའོ། །དེ་ནས་གསེར་འགྱུར་དང་མོ་གཤམ་ལ་བུ་སྐྱེད་པའི་ཐབས་དང་།
སྨན་ཆེན་པོ་ཁྱད་པར་ཅན་དང་མོ་གཤམ་གྱི་ཁྲུས་ཀྱི་ཆོ་གའི་ལེའུ་སྟེ། བཅུ་
པའོ། །དེ་ནས་མཁའ་ལྡིང་གི་དཀྱིལ་འཁོར་བྲིས་ནས་སློབ་མ་དབང་བསྐུར་
ཞིང་རིག་འཛིན་སྒྲུབ་པ། རིག་པ་འཛིན་པའི་སྦྱོར་བའི་ལེའུ་སྟེ། བཅུ་གཅིག་
པའོ། །དེ་ནས་ཕྱག་རྡོར་གྱིས་ཞུས་ནས། མིག་སྨན་དང༌། རུས་པ་ལ་བརྟེན་
པའི་ལས་སྦྱོར། ལས་སྣ་ཚོགས་ཀྱི་སྦྱོར་བའི་ལེའུ་སྟེ། བཅུ་གཉིས་པའོ། །དེ་
ནས་ཕྱག་རྒྱ་དང་དགའ་བ་བཞིའི་རྣམ་དག་སེམས་རྣམ་པར་དག་པའི་ལེའུ་
སྟེ། བཅུ་གསུམ་པའོ། །དེ་ནས་ཕྱག་རྡོར་སོགས་འཁོར་རྣམས་ཀྱིས་ཡུམ་ལ་
བསྟོད་པས། དེ་ནས་འཁོར་རྣམས་ལ་རྒྱུད་ཀྱི་ཕན་ཡོན་དང་། སྦས་པ་
གསལ་བར་བྱས་པའི་བཟོད་གསོལ་དང་། རྡོ་རྗེ་བཟླས་པའི་མན་ངག་དང་།
དབང་གི་དུས་སུ་གསོལ་བ་གདབ་པའི་ཐབས་རྣམས་སྟོན་པ། སྔགས་ཀྱི་
བཟླས་པ་དང་ཤེས་རབ་མ་ལ་གསོལ་བ་གདབ་པ་དང༌། རྒྱུད་ཐམས་ཅད་ཀྱི་
གླེང་གཞིའི་ལེའུ་སྟེ། བཅུ་བཞི་པ་གསུངས་སོ། །དེ་ནས་གཙོ་འཁོར་ཐམས་
ཅད་རང་གི་གནས་སུ་ཅང་མི་གསུང་བར་གྱུར་ཏོ། །འདི་ལ་རྩ་བའི་རྒྱུད་
སྟོང་ཕྲག་བཅུ་གཉིས་ཡོད་པར་མི་འཇིགས་པའི་གཞུང་འགྲེལ་དུ་བཤད་
515



དོ། །འདི་ལ་དཀྱིལ་འཁོར་བཞི་ཡོད་དོ། །བཞི་པ་ནི། སྒྱུ་འཕྲུལ་ཆེན་པོ་ཞེས་
བྱ་བའི་རྒྱུད་ཀྱི་རྒྱལ་པོ་ནི། དཔལ་ལྡན་རྡོ་རྗེ་མཁའ་འགྲོ་ནི། །ཞེས་སོགས་
ཕྱག་འཚལ་བའི་ཚིག་གཉིས་ནི། བོད་ཀྱི་བླ་མ་དག བླ་མ་ཀུ་ཀུ་རི་པས།
རྒྱུད་ཀྱི་སྔོན་དུ་བཀོད་པའི་ཚིག་ཏུ་བཞེད། ནག་པོ་པའི་འགྲེལ་པར་རྒྱུད་
ཚིག་དངོས་སུ་བྱས་ནས་དབུགས་དབྱུང་རྣམ་པ་གཉིས་དང་དགོས་འབྲེལ་་་
བསྟན་པར་བཞེད་དོ། །འདི་སྐད་བདག་ཐོས་མ་སྨོས་པ་ནི། ཐེག་པ་བླ་ན་
མེད་པའི་ལུགས་ཀྱིས་བཅོམ་ལྡན་འདས་མྱ་ངན་ལས་མི་འདའ་བར་རྟག་ཏུ་
བཞུགས་པས། མྱ་ངན་ལས་འདས་པའི་རྗེས་སུ་བསྡུས་པ་མ་ཡིན་པས་མ་
སྨོས་ཟེར་རོ། །དེ་ནས་ཞེས་སོགས་བཤད་པར་ཞལ་གྱིས་བཞེས་ནས། སྒྱུ་
འཕྲུལ་ཆེན་མོའི་དེ་ཉིད་བསྟན་པའི་སྒོ་ནས། རང་བཞིན་བསྟན་པ་དང་དེ་
ཞེས་པས་གནས་སྐབས་ཀྱི་འབྲས་བུ་དང་། མཐར་ཐུག་གི་འབྲས་བུ་དང་།
ལམ་གཞན་ལ་ ༥་ཁྱད་པར་དུ་འཕགས་པ་དང་། དེ་ལྟ་བུའི་ཡེ་ཤེས་ངོས་
བཟུང་ནས་བ ཤད་པར་དམ་བཅའ་རྒྱས་པར་བསྟན་ནས། ཨཱ་ལི་ཀཱ་ལི་
སོགས་ཀྱིས་སྔ་གས་དང་ཆོས་ཀྱི་རྣལ་འབྱོར་དངོས་བཤད་ནས། རི་ལུའི་སྒྲུབ་
པ། ཁུ་བ་ང གུག་པ། ཆང་དགུག་པ། གོང་བུ་དགུག་པ། སྐྱེ་བདུན་གྱི་སྒྲུབ་པ།
ཟླ་བའི་བ ཏུང་བ་རྣམས་ཀྱི་ཕན་ཡོན་བསྟན་པས་དངོས་གྲུབ་ཀྱི་མཚན་མ་་་་
བསྟན་པའི་ལེའུ་སྟེ། དང་པོའོ། །དེ་ནས་བཤད་པར་དམ་བཅའ་སྔོན་དུ་
འགྲོ་བས་རྡོ་རྗེ་བཟླས་པ་དང་། སྦྱོར་བ་གསུམ་ཕན་ཡོན་དང་བཅས་པ།
དབང་དུ་བྱ་བ། དགུག་པ། ཁུ་བ་དགུག་པ། རྟ་མགྲིན་གྱིས་ཁྲག་དགུག་པ།
སེང་གེ་རྣམ་རོལ་གྱི་ཕྱག་རྒྱས་རླུང་བཅིང་བ་ཕན་ཡོན་དང་བཅས་པ། ཉི་ཟླ་
ཁ་སྦྱོར་གྱི་དབྱིབས་ལ་བསླབ་པ། བདུད་རྩི་བཏུང་བས་མཚོན་ནས་གསང་
516



དབང་བསྟན་པ་རྣམས་ཀྱི་སྦྱོར་བ་གཏན་ལ་དབབ་པའི་ལེའུ་སྟེ། གཉིས་
པའོ། །དེ་ནས་བདུད་རྩི་རིལ་ལུའི་སྒྲུབ་ཐབས། ལྷ་ལྔའི་དཀྱིལ་འཁོར་གྱི་
སྒྲུབ་ཐབས་ཕན་ཡོན་དང་བཅས་པ། བདུད་རྩིའི་སྒྲུབ་ཐབས་སྔགས་བཏུ་བ་
དང་བཅས་པ། སྙོམས་འཇུག་གི་དོན་དུ་རྡོ་རྗེ་ལ་སོགས་པ་ལ་ཡི་གེ་བཀོད་
ནས་བྱིན་གྱིས་བརླབ་པ། ལྷ་མོའི་གླུས་བསྐུལ་བ། སྙོམས་འཇུག་བསྒོམས་
པའི་ཕན་ཡོན། སྔར་བཤད་པའི་རྒྱུད་ཀྱི་དོན་རྣམས་སྦས་པ་བདུན་ནམ་དེ་
ཁོ་ན་ཉིད་བདུན་དུ་བསྡུ་བ་དང་། རྒྱུད་འཆང་བ་ལ་སོགས་པའི་ཕན་ཡོན་
རྣམས་ཀྱིས་གསང་བ་ཆེན་པོའི་ཉེ་བར་སྤྱོད་པ་དང་བཅས་པའི་སྒྲུབ་ཐབས་
རྣམས་གསུངས་སོ། །འདིའི་རྩ་བའི་རྒྱུད་རྒྱས་པ་ལ་སྟོང་ཕྲག་བཅུ་དྲུག་ཡོད་
པར་བཤད་ཅིང་། འདི་ལ་དཀྱིལ་འཁོར་གཅིག་ཡོད་དོ། །འདི་ལ་རྒྱུད་ལས་
ཧེ་རུ་ཀའི་མིང་མ་བྱུང་ཡང་། འགྲེལ་པ་དང་སྒྲུབ་ཐབས་མཛད་པ་དག་གིས་
ཧེ་རུ་ཀར་བྱས་འདུག་པས་དེའི་ཕྱོགས་སུ་བྲིས་སོ། །ལྔ་པ་ནི། རི་གི་ཨ་ར་
ལིའི་རྒྱུད་ཀྱི་རྒྱལ་པོ་ནི། །སྟོན་པ་རི་གི་རྣམ་པོའི་ཨེ་ཝཾ་སྡོམ་པ་ལ་བཞུགས་ཏེ།
ལྷ་མོ་རི་གི་ལ། ཨ་ར་ལིས་གནས་དང་ཉེ་གནས་ལ་སོགས་པ་ཞུས་པས།
གནས་ལ་སོགས་པ་དང་། དཀྱིལ་འཁོར་གྱི་ལྷ་དགོད་ཚུལ་གསུངས་པ་རི་གི་
ཨ་ར་ལིའི་སྦྱོར་བའི་ལེའུ་སྟེ། དང་པོའོ། །གཉིས་པ་དཀྱིལ་འཁོར་དུ་དམྱལ་
བ་འགོད་པའི་རྒྱུ་མཚན་དང་། ཆར་དབབ་པ་དང་། ཁྲག་དགུག་པ་དང༌།
དབང་དུ་བྱ་བ་དང་། བདག་བསྲུང་བ་ནས་ལྷ་དབང་བསྐུར་བའི་བར་
བསྐྱེད་རིམ་གྱི་ཡན་ལག་རྣམས་བསྟན་པས། ལས་ཐམས་ཅད་རབ་ཏུ་བསྡུས་
པའི་གླེང་གཞིའི་ལེའུ་དང་། གསུམ་པ་གནས་ལ་སོགས་པ་ལུས་ཀྱི་ཆ་ཤས་སུ་
འགོད་པའི་བརྡ། དེ་ཁོ་ན་ཉིད་སྒོམ་པའི་ཏིང་ངེ་འཛིན་གྱི་ཐབས་ཟབ་མོ།
517



ཨེ་ཝཾ་མ་ཡའི་དོན་རྣམས་གསུངས་པས། འབྱུང་བཞི་གཏན་ལ་དབབ་པ་
དང་བརྡའི་ལེའུ་སྟེ། བཞི་པ། ཁྲག་དགུག་པ། ལྷ་དགོད་པ། ལྷའི་རྣམ་དག་
རྣམས་ཀྱིས་རང་ཉིད་སངས་རྒྱས་སུ་བཤད་པའི་ལེའུ་དང༌། ལྔ་པ་ཟས་
གཙང་མ་ལ་སོགས་པ་སྤྲུལ་པར་བསྟན་པ། སྙིང་པོ་དངཉེ་སྙིང་དང་། དམ་
ཚིག དཀྱིལ་འཁོར་གྱི་ཆོ་གའི་མཚན་ཉིད་རྣམས་ཀྱིས་དཀྱིལ་འཁོར་གྱི་ཆོ་ག་
དང་ངེས་པའི་ལེའུ་རྣམས་གསུངས་སོ། །འདི་ལ་དཀྱིལ་འཁོར་གཅིག་ཡོད་
དོ། །རྡོ་རྗེ་ཨ་ར་ལི་ཞེས་བྱ་བའི་རྒྱུད་ཀྱི་རྒྱལ་པོ་ནི། སྟོན་པ་ཤེར་ཕྱིན་གྱི་བྷ་
ག་ལ་བཞུགས་ཏེ། འཁོར་གྱིས་གསོལ་བ་བཏབ་པར་རིག་ནས། ཕྱག་རྡོར་ལ་
མངོན་རྟོགས་གསུངས་པ་ལྷའི་ལེའུ་སྟེ། དང་པོའོ། །གཉིས་པ་འཁོར་གྱིས་
ཞུས་ནས་གཏོར་ཆོག་གསུངས་པ་གཏོར་མའི་དང་། གསུམ་པ་དམ་ཚིག་
དང་། སྡོམ་པ་དང་། དབང་དང༌། སྦྱིན་སྲེག་དང་། དཀྱིལ་འཁོར་བྲི་བའི་
ཚུལ་རྣམས་གསུངས་པ་ལས་ཐམས་ཅད་པའི། བཞི་པ་མངོན་ཤེས་སྒྲུབ་པ་
དང་འཁྲུལ་འཁོར་ལ་བརྟེན་པའི་ལས་ཚོགས་ཀྱི་དང་། ལྔ་པ་འཁོར་ལོ་བྲི་
ཚུལ་དང་རྡོ་རྗེའི་མཆོད་པའི་དང་། དྲུག་པ་དམ་ཚིག་དང་། སློབ་མ་དང་བླ་
མའི་མཚན་ཉིད་དང་། ཐུན་ཚོད་བཞི་བྱིན་གྱིས་བརླབ་པ་དང་། གཙོ་བོའི་
རྣམ་དག་དང་། དམ་ཚིག་སྒྲུབ་པ་དང་། ནང་གི་སྤྱོད་པ་དང་། སྡོམ་པ་
རྣམས་ཀྱི་དང༌། བདུན་པ་སྤྱོད་པ་དང༌། རོ་ལངས་ཀྱི་སྒྲུབ་པ་དང་། ཚོགས་
ཀྱི་དཀྱིལ་འཁོར་རྣམས་ཀྱི་དང་། བརྒྱད་པ་འཁོར་གྱི་མཆོག་ཐོབ་ནས་རོལ་
པའི་དང་། དགུ་པ་རྒྱུད་ཀྱི་ཡོན་ཏན་བསྔགས་པའི་དང་། བཅུ་པ་རྣལ་
འབྱོར་ཇི་ལྟར་བྱ་བ་རྣམས་གསུངས་ཏེ། འདི་ལ་དཀྱིལ་འཁོར་གཅིག་ཡོད་
དོ། །ཁ་ཅིག འདི་གཉིས་ཀྱེ་རྡོ་རྗེའི་ཆ་མཐུན་གྱི་རྒྱུད་དུ་འདོད་དེ། དེ་ལ་
518



-
，
ཤེས་བྱེད་ཡོད་པ་མི་འདྲའོ། །འདིར་རྒྱུད་འབུམ་ཁ་ཅིག་ཏུ་ཧེ་རུ་ཀ་རོལ་
པའི་རྒྱུད་ཅེས་བྱ་བ་བྲིས་པ་ཡོད་དེ། དེ་ནི་རྫུན་མ་ཡང་དག་ཞིག་གོ །གཉིས་
པ་ནི། དཔལ་གདན་བཞི་པ་ཞེས་བྱ་བའི་རྒྱུད་ནི། འདི་སྐད་བདག་ཐོས་
མེད་པ་ནི་རྩ་བའི་རྒྱུད་རྒྱས་པ་སྟོང་ཕྲག་བཅུ་གཉིས་པ་ལས་བསྡུས་པའི་་་་་་
རྒྱུད་འདི་ཡིན་པས་འདིར་མ་སྨོས་པར། དྲང་སྲོང་རྣམས་ཀྱི་ཡེ་ཤེས་
དབང་། །རྣལ་འབྱོར་མ་ཡི་དྲ་མཆོག་བདེ། །གནས་གཙང་མ་ན་བཞུགས་
ནས་སུ། །ཐམས་ཅད་མཁྱེན་པས་འདི་སྐད་གསུངས། །ཞེས་པས་གླེང་གཞི་
བསྟན་ཏེ། གནས་ཕུན་སུམ་ཚོགས་པ་གནས་གཙང་མ་སྟེ། རི་རབ་ཀྱི་རྩེ་
མོའི་གཞལ་ཡས་ཁང་ན། སྟོན་པ་ཐམས་ཅད་མཁྱེན་པས། འཁོར་སྦྱངས་
པའི་ཡོན་ཏན་ཅན་བྱམས་པ་ལ་སོགས་པ་བྱེ་བ་ཕྲག་བརྒྱད་ཅུའི་དབུས་སུ།
ཆོས་རྣལ་འབྱོར་མའི་དྲ་བ་སྡོམ་པ་དཔལ་གདན་བཞིའི་རྒྱུད་བསྟན་པར་་་་་
བཞེད་ནས། ཕྱག་རྡོར་ལ་འཛུམ་པ་མཛད་པས། ཕྱག་རྡོར་གྱིས་རྒྱུད་གསུང་ ་
བར་ཞུས་པས། སྟོན་པས་མཉན་པར་གདམས་ནས། རླུང་གི་དེ་ཉིད་དང༌།
རླུང་ལ་བརྟེན་ནས་ཕྱི་རོལ་དུས་སྦྱོར་གྱི་རྩིས་དང་། དུས་སྦྱོར་ལས་སྐྱེས་པའི་
རྩིས་འབྲས་དང་། དུས་སྦྱོར་གང་ལ་སྐྱེས་བརྟག་ཐབས་དང་། དུས་སྦྱོར་ལ་
ལས་གང་གྲུབ་བརྟག་པ་དང་། ཀླུ་ལ་དུས་སྦྱོར་གྱི་མིང་དང༌། ཉིན་ཞག་གི་
ཆུ་ཚོད་ཀྱི་གྲངས་ལ་སོགས་པ་དང༌། མོ་གདབ་པ་རྣམས་ཀྱིས་བདག་གདན་
གྱི་རབ་བྱེད་དང་པོའོ། །དེ་ནས། འཆི་ལྟས་སོ་སོའི་འཆི་བླུ་དང་། སྲུང་
འཁོར་དང་། ཀླུའི་དུག་གསོ་བ་དང་། ཆར་དབབ་པ་དང་། ཕོ་ཉའི་མཚན་
མ་རྣམས་ཀྱིས་རབ་བྱེད་གཉིས་པའོ། །དེ་ནས། བསྐྱེད་རིམ་གྱི་སྔོན་འགྲོར་
ཆོས་ཐམས་ཅད་སྟོང་ཉིད་དུ་སྒོམ་པ། དངོས་གྲུབ་ཀྱི་མཚན་མ་བརྟག་པ།
519



ལྷ་སྒོམ་ཚུལ་རྣམས་ཀྱིས་རབ་བྱེད་གསུམ་པའོ། །དེ་ནས་ལྷའི་རྣལ་འབྱོར་
ཕྱོགས་ཙམ། ལྷའི་ས་བོན་དགོད་པ། ཡེ་ཤེས་མཁའ་འགྲོ་བསྐྱེད་པ། ཕྲ་མོའི་
རྣལ་འབྱོར། སྔགས་ཀྱི་བཟླས་པ། ཕྱག་རྒྱ་རྣམས་ཀྱིས་བདག་གདན་ནོ། །དེ་
ནས་ཞུ་བ་སྔོན་དུ་སོང་བས། སྦྱིན་སྲེག་གི་ཆོ་ག སློབ་མའི་མཚན་ཉིད་
རྣམས་ཀྱིས་གཞན་གདན་གྱི་རབ་བྱེད་དང་པོའོ། །དེ་ནས་ཆུའི་སྦྱིན་སྲེག་
གིས་གཉིས་པའོ། །དེ་ནས་ཡེ་ཤེས་མཁའ་འགྲོ་ལྷ་བཅུ་གསུམ་སྒྲུབ་ཐབས་
ཕྱག་རྒྱ་དང་བཅས་པ། གཏོར་མའི་ཆོ་ག་མཚོན་དོན་མཆོད་པ་ཉི་ཤུ་པ།
ཞིང་སྐྱོང་མཆོད་པའི་ཆོ་ག གསང་བའི་མཆོད་པ། བླ་ན་མེད་པའི་མཆོད་པ།
བཀྲ་ཤིས་ཀྱི་གླུ། སྨོན་ལམ། ལྷ་གཤེགས་སུ་གསོལ་བ་རྣམས་ཀྱིས་རབ་བྱེད་
གསུམ་པའོ། །དེ་ནས་ཞུ་བ་སྔོན་དུ་སོང་བའི་སྒོ་ནས་ཤ་ལྔ་བདུད་རྩི་ལྔ་བྱིན་
གྱིས་བརླབ་པ། ཨཱ་ལི་ཀཱ་ལིའི་ཐབས་ཤེས་སྦྱར་བའི་ཐབས། ལྕགས་ཀྱུ་ལྔ་
བྱིན་གྱིས་བརླབ་པ། གཏོར་མ། རྣལ་འབྱོར་མ་རྣམས་ཀྱི་སྒྲུབ་པ། ངག་གི་
བརྡ་དང་ཕྱག་རྒྱུའི་བརྡ་རྣམས་ཀྱིས་གཞན་གདན་ནོ། །དེ་ནས་ཞུ་བ་སྔོན་དུ་
སོང་བའི་སྒོ་ནས། རྡོ་རྗེ་དང༌། དྲིལ་བུ་དང༌། བགྲང་ཕྲེང་དང་། ཡེ་ཤེས་ཀྱི་
དེ་ཉིད་དང་བཞི། འགྲོ་བ་ལྔའི་ཡེ་ཤེས་ཀྱི་དེ་ཉིད་ཀྱིས་སྦྱོར་གདན་རབ་བྱེད་
དང་པོའོ། །དེ་ནས་སྒྲོལ་མའི་འཁོར་ལོ་དང་སྒྲུབ་ཐབས། ཤེར་ཕྱིན་གྱི་
འཁོར་ལོ་དང་སྒྲུབ་ཐབས། ཡེ་ཤེས་མཁའ་འགྲོའི་འཁོར་ལོ་དང་སྒྲུབ་ཐབས།
ཡེ་ཤེས་མཁའ་འགྲོ་མའི་དབང་དུ་བྱ་བ། ནོར་རྒྱུན་མའི་རྒྱས་པ། ཡེ་ཤེས་
མཁའ་འགྲོའི་ཤེས་རབ་བློ་འཕེལ། རྣམ་སྣང་གི་སྒྲུབ་ཐབས་རྣམས་ཀྱིས་རབ་
བྱེད་གཉིས་པའོ། །དེ་ནས་ཞུ་བ་སྔོན་དུ་སོང་བའི་སྒོ་ནས་ཡེ་ཤེས་དབབ་པ།
རོ་ལ་གཅན་གཟན་བསྲུང་བ། བསྐྲད་པ། དགུག་པ། བཅིང་བ། རྩ་བཞུ་བ།
520



སྨྱོ་བར་བྱ་བ། དབྱེ་བ། ཞི་བའི་ལས་སྦྱོར་རྣམས་ཀྱིས་རབ་བྱེད་གསུམ་
པའོ། །དེ་ནས་ཞུ་བ་སྔོན་དུ་སོང་བས། རྡོ་རྗེ་དྲིལ་བུ་ལ་སོགས་པའི་དེ་ཉིད།
ཐབས་ཤེས་རབ་ཀྱི་སྦྱོར་བ། དབང་དུ་བྱ་བ། ལས་ཀྱི་སྒོ་ནས་ཕྱག་རྒྱུའི་དབྱེ་
བ། རྐང་སྟབས་ཀྱི་དབྱེ་བ། ཚུལ་གྱི་བྱེ་བྲག ཐབས་ཤེས་བྲལ་ན་མི་འགྲུབ་
པར་བསྟན་པ། མ་བྲལ་བས་འགྲུབ་པར་བསྟན་པ། ཡུལ་ལ་སྤྱོད་པ་སྦྱང་བ།
དེ་ལྟར་བསྟན་པའི་ཆོས་ལ་ངོ་མཚར་ནས་བསྟོད་པ། མཁའ་འགྲོ་མ་དྲག་མོ་
ལ་སོགས་པའི་ལས་ཚོགས་སྒྲུབ་པ་རྣམས་ཀྱིས་སྦྱོར་གདན་ནོ། །དེ་ནས་ཞུ་བ་
སྔོན་དུ་སོང་ནས། སློབ་དཔོན་གྱི་ཡོན་ཏན། མཚན་ཉིད་དང་བྱ་བའི་རིམ་
པ། སློབ་མ་དཀྱིལ་འཁོར་དུ་གཞུག་ཅིང་དབང་བསྐུར་བ། དབང་བསྐུར་
ནས་བསླབ་པའི་སྦྱིན་པ་རྣམས་ཀྱིས་གསང་གདན་རབ་བྱེད་དང་པོའོ། །དེ་
ནས་ཞུ་བ་སྔོན་དུ་སོང་ནས། མཚན་མ་མེད་པའི་ཏིང་ངེ་འཛིན་དང་དེའི་
སྒྲུབ་ཐབས། བུམ་པ་ཅན་གྱི་སྦྱོར་བས་བདུད་རྩི་བཏུང་བ། གསང་བའི་སྦྱིན་
སྲེག་རྣམས་ཀྱིས་རབ་བྱེད་གཉིས་པའོ། །དེ་ནས་ཞུ་བ་སྔོན་དུ་སོང་ནས།
ལུས་ཀྱི་འབྱུང་བའི་མཚན་ཉིད། དེ་ཐམས་ཅད་རྣམ་ཤེས་འདུ་བའི་རྒྱུ་
མཚན། རླུང་གི་རྣལ་འབྱོར་འཕོ་བའི་མན་ངག ནང་གི་ལས་སྦྱོར་རྣམས་
ཀྱིས་རབ་བྱེད་གསུམ་པའོ། །དེ་ནས་ཞུ་བ་སྔོན་དུ་སོང་ནས། གཏུམ་མོའི་
རྣལ་འབྱོར། ཉམས་རྟགས་ཀྱི་མཚན་མ། ལྷའི་རྣམ་དག་ལ་སོགས་པ། སྒྲུབ་
པའི་གནས་ལ་སོགས་པ། བཅུད་ལེན། ཐབས་དེ་རྣམས་ཉམས་སུ་བླང་
བར་གདམས་པ་རྣམས་གསུངས་པས་འཁོར་རྣམས་ཀྱིས་ཡེ་ཤེས་ཐོབ་ནས་གླུ་
བླངས་སོ། །དེ་ནས་རྒྱུད་གཟུང་བའི་ཕན་ཡོན་གསུངས་པས་འཁོར་རྣམས་
ཡི་རང་ནས་མངོན་པར་བསྟོད་དོ། །འདི་ལ་དཀྱིལ་འཁོར་གཅིག་ཡོད་དོ། །
521



གདན་བཞིའི་བཤད་རྒྱུད་སྔགས་ཀྱི་ཆའི་རྒྱུད་ཀྱི་རྒྱལ་པོ་ནི། རྒྱུད་རྒྱས་པ་
ལས་བསྡུས་པ་ཡིན་པས་གླེང་གཞི་མེད་པར། གདན་བཞི་པ་ཡི་རྒྱུད་ཀྱི་ནི། །
གསུམ་པ་ཡི་ནི་དང་པོ་ཡིན། །ཞེས་སོགས་ཀྱིས་གླེང་བསླངས་ནས། བླ་མའི་
མ་ནིང་གཉིས་བཟུང་ལ། །ཞེས་སོགས་ཀྱིས་ལས་སོ་སོ་སྒྲུབ་པ་ལ་དགོས་པའི་
ཡི་གེ་བཏུ་བ་དང་། ལས་སྦྱོར་སོ་སོའི་ཁ་བསྒྱུར་བསྟན་པ་སྔགས་ཀྱི་ལས་
ཚོགས་ཀྱི་དང༌། རེ་མིག་ཉི་ཤུ་རྩ་ལྔ་པའི་སྨན་གྱི་སྒྲུབ་པ་ལྔ་པའི་རིམ་པ་
བསྟན་པའི་དང༌། དེ་ཉིད་ཀྱིས་སྦྱོར་བའི་ཁྱད་པར་དང་། ལས་སྦྱོར་སོ་སོའི་
ཐབས་བསྟན་པས་ལེའུ་བཞི་པ་ཞེས་བྱའོ། །ཐབས་ཤེས་རབ་སྦྱོར་བ་དང༌།
ཡེ་ཤེས་མཁའ་འགྲོའི་དཀྱིལ་འཁོར་བྲི་བ་དང་། དེ་ཁོ་ན་ཉིད་ཀྱི་ཡེ་ཤེས་
དང་། གསང་བའི་སྦྱིན་སྲེག་དང་། ཕྱག་རྒྱ་ཆེན་པོ་སྒྲུབ་པ་དང༌། ཐབས་
ཤེས་རབ་སྦྱོར་ཐབས་དངོས་ཤེས་རབ་དང་རྡོ་རྗེ་ཡང་དག་པར་སྦྱོར་བའི་་་་
ལེའུ་དང་། ཡེ་ཤེས་མཁའ་འགྲོ་མའི་སྒྲུབ་ཐབས་ལ་སོགས་པ་སྦྱོར་གདན་
གསུམ་པའི་དོན་བསྡུས་དང་། ཟས་ཀྱི་རྣལ་འབྱོར་ལ་སོགས་པ་དང་།
གཏོར་ཆོག་དང་། བྲིས་སྐུའི་ཆོ་ག་རྣམས་ཀྱིས་ཁྲོ་བོའི་ལུས་རྣམ་པར་བསྟན་
པ་ཞེས་བྱ་བའོ། །བརྟུལ་ཞུགས་ཀྱི་སྤྱོད་པ་རྣམ་པར་བསྟན་པ་དང་། རིམས་
ནད་རབ་ཏུ་ཞི་བར་བྱེད་པ་དང་། གཟེར་གྱིས་ཟིན་པ་དང་ཞི་བར་བྱེད་པ་
ལ་སོགས་པའི་ལས་ཀྱི་རབ་ཏུ་དབྱེ་བ་དང་། དེ་ཁོ་ན་ཉིད་སྒོམ་པ་དང་། རྡོ་
རྗེ་སེམས་དཔའི་དཀྱིལ་འཁོར་གྱི་སྒྲུབ་ཐབས་རྣམས་ཀྱིས་སྦྱོར་བའི་དཀྱིལ་་་
འཁོར་ཞེས་བྱ་བ་རྣམས་གསུངས་སོ། །འདི་ལ་དཀྱིལ་འཁོར་གཉིས་ཡོད་
དོ། །རྣལ་འབྱོར་མ་ཐམས་ཅད་གསང་བའི་རྒྱུད་ཀྱི་རྒྱལ་པོ་ནི། གླེང་གཞི་
དང་གླེང་བསླང་བ་རྩ་རྒྱུད་དང་འདྲ་བ་ལ། མཉན་པར་གདམས་ནས། ནང་
-
522



གི་སྦྱིན་སྲེག་གཏུམ་མོའི་རྣལ་འབྱོར་སྟོན་པ། བྱས་པའི་སྦྱོར་བའི་ལེའུ་སྟེ་
དང་པོའོ། །སྟོང་ཉིད་སྒོམ་པ་ལྷའི་རྣལ་འབྱོར་སྟོན་པ་སྟོང་པ་ཉིད་ཀྱི་ལེའུ་
སྟེ་གཉིས་པའོ། །གསུམ་པ་ཐབས་ཤེས་རབ་སྦྱོར་ཐབས་སྟོན་པའི་འོ། །བཞི་
པ་རྣལ་འབྱོར་ནམ་མཁའི་དཀྱིལ་འཁོར་གཟུགས་བརྙན་གྱི་རབ་ཏུ་སྦྱོར་་་་་
བའི་འོ། །ལྔ་པ་ངེས་དོན་གྱི་བདུད་རྩི་ལྔ་སྒྲུབ་ཐབས་མདོར་བསྡུས་པའི་
དང་། དྲུག་པ་འཆི་ལྟས་དང་འཆི་བླུའི་དང་། བདུན་པ་ཁུ་ཁྲག་ལས་ལུས་ཇི་
ལྟར་འབྱུང་བའི་ཚུལ་རྩ་སྐྱེད་པའི་དང་། བརྒྱད་པ་ཁྲོ་གཉེར་ཅན་གྱིས་ཚེ་
བསྲིང་བའི་དང་། ནོར་རྒྱུན་མས་ནོར་སྤེལ་བའི་དཀྱིལ་འཁོར་རྒྱས་པའི་
དང་། དགུ་པ་དབང་དང་གསད་པ་དང་། བསྐྲད་པ་ལས་ཀྱི་དང་། བཅུ་པ་
ཡེ་ཤེས་མཁའ་འགྲོའི་དཀྱིལ་འཁོར་གྱིས་འཕོ་བ་དང་། བཅུ་གཅིག་པ་རལ་
པ་གཅིག་མའི་སྒྲུབ་ཐབས་དང་ལས་སྦྱོར་གསུངས་ནས་སྨོན་ལམ་བཏབ་་་་་་
པས་སྦྱོར་བའི་ཚིག་ལེའུར་བྱས་པའོ། །དེ་ནས་སྟོན་པས་སྔོན་དུ་འགྲོ་བས་
རྩའི་འཁོར་ལོ་སྒོམ་པ་དང་པོའོ། །གཉིས་པ་ས་བོན་གྱི་དཀྱིལ་འཁོར་སྒོམ་པ་
རབ་ཏུ་འབྱེད་པའི་དང་། གསུམ་པ་ཡི་གེའི་མཚན་ཉིད་རབ་ཏུ་འབྱེད་པའི་
དང་། བཞི་པ་དམ་ཚིག་དང་གཏོར་མ་དང་མཆོད་པའི་དང༌། ལྔ་པ་ཡི་གེའི་
ལས་སྟོན་པ་སྔགས་ཀྱི་དང་། དྲུག་པ་སྐྱབས་འགྲོ་སོགས་བསླབ་པའི་དང་།
བདུན་པ་མངལ་དུ་ཁུ་ཁྲག་ལས་རྟེན་འབྲེལ་སོགས་འགྲུབ་ཚུལ་མངལ་ན་་་་་་
གནས་པའི་རབ་ཏུ་བྱེད་པའི་དང༌། བརྒྱད་པ་རླུང་རྒྱུ་ཚུལ་ནང་གི་དང་།
དགུ་པ་ཐིག་ལེ་སྟོན་པ་རྩ་བའི་འཁོར་ལོ་དང་། བཅུ་པ་སྣང་བའི་དང་།
བཅུ་གཅིག་པ་གཞན་སེམས་ཤེས་པའི་དང་། བཅུ་གཉིས་པ་རླུང་སྦྱོར་
བཞིས་འཕོ་བ་སྦྱང་བའི་དང་། བཅུ་གསུམ་པ་མོད་ལ་འཕོ་བའི་དང་། བཅུ་
523
1



བཞི་པ་ཞི་བའི་དང་། བཅོ་ལྔ་པ་རྣམ་ཤེས་དང་སྟོང་པ་ཉིད་ལྷན་ཅིག་སྦྱང་
བའི་ལེའུ་སྟེ། བདུན་གྱི་བདུན་པ་ཞེས་བྱ་བའོ། །དེ་ནས། དང་པོས་སོར་
མོའི་ས་བོན་ལ་སོགས་པས་རླུང་དབང་དུ་བྱ་བའི་དང་། གཉིས་པ་འཕོ་བའི་
སྒོ་དགག་པའི་དང་། གསུམ་པ་འཕོ་བའི་དངོས་ཀྱི་དང་། བཞི་པ་ལྷ་སྤྱན་
དྲང་བའི་དང་། ལྔ་པ་ནི་ཞི་བའི་ཕྱག་རྒྱ་མའི་དང༌། དྲུག་པ་རྒྱས་པའི་ཕྱག་
རྒྱ་མའི་དང་། བདུན་པ་དབང་གི་ཕྱག་རྒྱ་མའི་དང་། བརྒྱད་པ་བདག་པོ་
གསོད་པའི་ཕྱག་རྒྱ་མའི་ལེའུ་རྣམས་གསུངས་སོ། །དེ་ནས། དང་པོས་ཕྱག་
རྒྱ་མ་བཞིའི་རིགས་དང་པདྨ་ཅན་གྱི་མཚན་ཉིད་དང་། གཉིས་པ་གླང་ཆེན་
མའི་མཚན་ཉིད་ཀྱི་དང་། གསུམ་པ་རི་དྭགས་ཅན་མའི་མཚན་ཉིད་ཀྱི་དང་།
བཞི་པ་བསྟེན་བྱའི་ཕྱག་རྒྱའི་མཚན་ཉིད་ཀྱི་དང་། ལྔ་པ་སྤང་བྱའི་ཕྱག་རྒྱའི་
མཚན་ཉིད་ཀྱི་དང༌། དྲུག་པ་སྦྱིན་སྲེག་གི་ངེས་དོན་གྱི་དང་། བདུན་པ་ཕྱག་
རྒྱའི་དང་། བརྒྱད་པ་མི་རྟག་པ་བསམ་པ་ལ་སོགས་པའི་ལེའུ་སྟེ། བསྟན་
བཅོས་བཞི་པ་ཞེས་བྱ་བའོ། །དེ་ནས། དང་པོས་སྦྱིན་སྲེག་དང་། གཉིས་པ་
མེ་བརྟག་པའི་དང་། གསུམ་པ་ཡམ་ཤིང་དང་བསྲེག་རྫས་ཀྱི་དང་། བཞི་པ་
འབྱུང་པོ་བརྒྱད་ཀྱི་གཏོར་མའི་དང་། ལྔ་པ་ནང་གི་བདུད་རྩི་བཏུང་བའི་
སྦྱོར་བའི་དང༌། དྲུག་པ་ལུས་ཀྱི་རྩ་དང་རུས་པ་ལ་སོགས་པ་སྟོན་པ་འཁོར་
ལོའི་དང་། བདུན་པ་ཉིན་མཚན་ལ་སོགས་པའི་དུས་ནང་དུ་སྦྱར་བའི་དང་།
བརྒྱུད་པ་ལུས་ཀྱི་ཆ་དང་དུས་ཚིགས་ལ་སོགས་སྦྱར་བའི་དང་། དགུ་པ་རྩའི་
གནས་ལུགས་ཀྱི་དང་། བཅུ་པ་འཆི་ལྟས་དང་འཆི་བླུའི་ལེའུའོ། །དེ་ལ་
བདུན་པ་ས་བོན་སྒོམ་པའི་དང་། བརྒྱད་པ་རྩེ་དགུ་ལྷར་བསྐྱེད་པའོ། །དེ་
ནས་ཕྱག་འཚལ་སྔོན་དུ་སོང་ནས། དང་པོ་ལུས་ཀྱི་འབྱུང་བ་ལྟར་བསྐྱེད་པ་
524



དང་ཡིག་འབྲུ་དགོད་པའི་དང་། གཉིས་པ་ལུས་ལ་ལྷ་དགོད་པའི་དང་།
གསུམ་པ་ཧེ་རུ་ཀ་ལྷ་དགུའི་དཀྱིལ་འཁོར་གྱི་དང་། བཞི་པ་ལྷ་མོའི་ས་བོན་
ལ་སོགས་པ་སྔགས་ཀྱི་དང་། ལྔ་པ་ཆང་དང་གཏོར་མའི་མཆོད་པ་དང་།
དྲུག་པ་རོ་ལངས་མ་སེར་སྐྱ་མའི་སྒྲུབ་ཐབས་ཀྱི་དང་། བདུན་པ་མི་དགེ་བ་
སྤང་བ་ལ་སོགས་པའི་བསླབ་བྱའི་དང་། བརྒྱད་པ་སྤྱི་བོར་རིགས་ལྔ་སྒོམ་
ཞིང་འཐོར་འཐུང་དབུལ་བའི་འོ། །དེ་ནས་དང་པོ་བདུད་རྩི་དབབ་པའི་
དང་། གཉིས་པ་ཡེ་ཤེས་བསྐྱེད་པའི་ཐབས་ཀྱི་དང་། གསུམ་པ་འཕོ་བའི་
དང་། བཞི་བ་ལུས་ལ་ཡེ་ཤེས་རང་ཆས་སུ་གནས་པའི་དང་། ལྔ་པ་ལུས་
དང་ཡེ་ཤེས་ཀྱི་གནས་ཚུལ་དང་། དྲུག་པ་ལྷའི་བསྙེན་པ་དང་སྤྱན་དྲང་བའི་
དང་། བདུན་པ་འབྱུང་པོ་དགུག་པའི་དང་། བརྒྱད་པ་ལུས་ཀྱི་ལྷ་མཆོད་
པའི་ལེའུ་སྟེ། དེ་རྣམས་ཀྱིས་བདེ་བར་གཤེགས་པས་གསུངས་པ་རབ་
ཏུ་བྱེད་པ་བཅོ་བརྒྱད་ལས་རྩ་བའི་འཁོར་ལོ་ཞེས་བྱ་བ་དྲུག་ཅུ་རྩ་བཞི་པའི་
རྣམ་པར་དབྱེ་བའོ། །དེ་ནས་གླེང་གཞི་སྔོན་དུ་སོང་བས་ལུས་ཀྱི་རྩ་དང་
འབྱུང་བ་རྣམས་ལྷ་དང་སྔགས་སུ་གནས་ཚུལ་སྟོན་པ་དང་པོའོ། །གཉིས་པ་
རྩའི་མིང་དང་གནས་དང་བྱེད་ལས་སྟོན་པ་རྩའི་འཁོར་ལོའི་དང་། གསུམ་
པ་རླུང་རྒྱུ་ཚུལ་དང་དུས་སྦྱོར་གྱི་རྩིས་ཀྱི་དང་། བཞི་པ་སྟོང་པའི་ངང་ལས་
ལྷ་བསྐྱེད་ཚུལ་སྟོང་ཉིད་ཀྱི་དང་། ལྔ་པ་ལྷ་སྒོམ་པའི་དང༌། དྲུག་པ་སྒོང་
སྐྱེས་ཀྱི་རྫོགས་རིམ་གྱི་དང་། བདུན་པ་འཕོ་བ་སྦྱང་བའི་དང་། བརྒྱད་པ་
འཕོ་བ་སྦྱོར་བའི་དང་། དགུ་པ་ལུས་ཡང་དག་པར་འཕོ་བའི་དང་། བཅུ་པ་
བདག་ལྷར་བསྐྱེད་པ་བདག་གི་གདན་གྱི་དང་། བཅུ་གཅིག་པ་ལྷ་བསྐྱེད་
ནས་ལས་སྦྱོར་སོ་སོ་ལ་སྦྱོར་བ་གཞན་གྱི་གདན་གྱི་དང་། བཅུ་གཉིས་
525



པ་རྩའི་གྲངས་དང་སྒོང་སྐྱེས་ལ་སོགས་པའི་རྫོགས་རིམ་སྦྱོར་བའི་གདན་གྱི་
དང་། བཅུ་གསུམ་པ་སྒོ་དགུ་བཀག་ནས་རླུང་སྦྱོར་བསྒོམས་པས་ཉམས་
མྱོང་སྐྱེ་ཚུལ་གསང་གདན་གྱི་དང་། བཅུ་བཞི་པ་བསླབ་བྱར་རྟོགས་པའི་
དང་། བཅོ་ལྔ་པ་ལས་སྦྱོར་བཞིའི་དང་། བཅུ་དྲུག་པ་བཅུད་ལེན་གྱི་ལེའུ་སྟེ།
ལྔ་པའི་ལྔ་པ་ཞེས་བྱ་བའོ། །དེ་ནས་དང་པོ་གཏུམ་མོ་སྒོམ་པ་ཡི་གེ་བརྒྱ་པའི་
དང་། གཉིས་པ་ཡེ་ཤེས་ཀྱི་ཐིག་ལེའི་སྦྱོར་བའི་དང་། གསུམ་པ་འཕོ་བའི་
སྦྱོར་བའི་དང་། བཞི་པ་ལས་བཞིའི་སྔོན་དུ་བསྙེན་པ་བྱ་བ་བདག་གི་གདན་
གྱི་དང་། ལྔ་པ་ནང་དང་གསང་བའི་སྦྱིན་སྲེག་གི་དང་། དྲུག་པ་ཡེ་ཤེས་
མཁའ་འགྲོ་ལྷ་ལྔའི་དཀྱིལ་འཁོར་བསྒོམས་ནས་མཆོད་པ་དང་ཐབས་ཤེས་་་
སྦྱོར་བ་གཞན་གྱི་གདན་གྱིའོ། །དེ་ནས་བཞི་པ་ཡེ་ཤེས་མཁའ་འགྲོ་ལྷ་དགུའི་
དཀྱིལ་འཁོར་བསྒོམས་ནས་ཐབས་ཤེས་སྦྱོར་བ་གཞན་གྱི་དང་། ལྔ་པ་ཕྱིའི་
གཏོར་མ་དང་མཆོད་པ་གཞན་གྱི་བདག་ཉིད་ཀྱི་དབྱེ་བའི་དང་། བདུན་པ་
ཞིང་སྐྱོང་གི་གཏོར་མའི་འོ། །དེ་ནས་དང་པོ་ཤེས་རབ་ཀྱི་ཕ་རོལ་ཏུ་ཕྱིན་
པའི་སྦྱོར་བའི་དང་། གཉིས་པ་འགུགས་པའི་འཕྲིན་ལས་དམར་པོ་ཆེན་
པོའི་ཀུན་ཏུ་རྨོངས་པ་ཞེས་བྱ་བའི་ཏིང་ངེ་འཛིན་གྱི་དང་། གསུམ་པ་མཱ་མ་
ཀཱི་ལྷ་ལྔའི་དཀྱིལ་འཁོར་གྱི་དབང་དུ་བྱེད་པ་སྦྱོར་བའི་གདན་ཞེས་བྱ་བའི་་་
དང་། བཞི་པ་ཡེ་ཤེས་མཁའ་འགྲོས་དགུག་པ་འབྱུང་བ་དང་འཇུག་པ་ཞེས་
བྱ་བ་སྦྱོར་བའི་གདན་གྱིའོ། །དེ་ནས་གསང་གདན་ལེའུ་དང་པོས་རྡོ་རྗེ་
སེམས་དཔའི་དཀྱིལ་འཁོར་གྱིས་རྒྱས་པའི་ལས་སྒྲུབ་པ་དང་། གཉིས་པ་
སྒྲོལ་མའི་མངོན་རྟོགས་དང་ཆུ་ཤིང་མེ་ཏོག་ལྟེ་བའི་མན་ངག་གསང་བའི་་་་
གདན་གྱི་དང་། གསུམ་པ་ལས་བཞི་སོ་སོའི་ཆོ་ག་སྟོན་པའི་གསང་གདན་གྱི་
526
་



དང༌། བཞི་པ་ཕྱག་འཚལ་དང་སྲིན་མོ་རོ་ལངས་མའི་སྒྲུབ་ཐབས་དང་།
སྨོན་ལམ་རྣམས་ཀྱིས་གདན་བཞི་པ་ལས་སྦྱོར་བའི་རབ་ཏུ་བྱེད་པ་ཞེས་བྱ་
བ་རྣམས་གསུངས་སོ། །འདིའི་ལེའུ་རྣམས་ལ་གྲངས་ཀྱི་རིམ་པའི་ངེས་པ་མི་
སྣང་སྟེ། བར་ནས་ཆད་པ་ཡིན་ནམ་བརྟག་པར་བྱའོ། །བོད་ཀྱི་བླ་མ་རྣམས་
ཀྱིས་ནི་གྲངས་རིམ་པ་བཞིན་དུ་མཛད་པར་སྣང་ངོ་། །འདི་ལ་དཀྱིལ་འཁོར་
དགུ་ཡོད་དོ། །གདན་བཞིའི་གཙོ་བོ་རྣལ་འབྱོར་ནམ་མཁའ་ནི། སློབ་དཔོན་
ཨཱརྱ་དེ་བས། རྣལ་འབྱོར་ནམ་མཁའ་གང་ཡིན་པ། །དེ་ཉིད་རྣམ་པར་སྣང་
མཛད་གཙོ། །ཞེས་གསུངས་ལ། གདན་བཞིའི་བཤད་རྒྱུད་ལས། ཇི་ལྟར་
རྣལ་འབྱོར་ནམ་མཁའ་ཉིད། །དེ་ལྟར་རྣམ་པར་སྣང་མཛད་བདག །ཇི་ལྟར་
རྣམ་པར་སྣང་མཛད་ལྷ། །དེ་བཞིན་རྒྱབ་ཀྱི་རྩ་ཉིད་དོ། །ཞེས་གསུངས་ཤིང་།
རྣལ་འབྱོར་ནམ་མཁའི་སྔགས་ལ་བི་རོ་ཙ་ན་ཞེས་གསུངས་པའི་ཕྱིར་དང་།
ཡང་རྒྱུད་ལས། དབུས་སུ་རྣམ་པར་སྣང་མཛད་དགྱེས། །ཤར་དུ་དེ་བཞིན་
མི་བསྐྱོད་པ། །ཞེས་གསུངས་ཤིང༌། གདན་བཞིའི་རྩ་བའི་རྒྱུད་ལས་ཀྱང་།
རྡོ་རྗེ་རྭ་དབུས་མ་ལ་རྣམ་སྣང་། ངོས་གཅིག་གི་དབུས་མ་ལ་ཡེ་ཤེས་མཁའ་
འགྲོ་མ་སྒོམ་པར་གསུངས་པའི་ཕྱིར་དེ་གཉིས་ཡབ་ཡུམ་ཡིན་པས། ཡེ་ཤེས་
མཁའ་འགྲོ་མ་ནི། རྡོ་རྗེ་དབྱིངས་ཀྱི་དབང་ཕྱུག་མ་དང་། རྣལ་འབྱོར་ནམ་
མཁའ་ནི་རྣམ་སྣང་དུ་གསལ་ལོ། །གང་ཡང་ཧེ་རུ་ཀའི་རིམ་པ་ཡིན་གྱི། དེ་
བཞིན་གཤེགས་པའི་རིགས་ཡིན་ནོ། །དཔལ་གཏུམ་པོ་ཁྲོ་བོ་ཆེན་པོའི་རྒྱུད་
ཀྱི་རྒྱལ་པོ་ཞེས་བྱ་བ་ནི། སྟོན་པ་རྡོ་རྗེ་དབྱིངས་ཕྱུག་མའི་བྷ་ག་ལ། འཁོར་
མི་གཡོ་བ་དུ་མས་བསྐོར་ནས་བཞུགས་པའི་ཚེ། མི་གཡོ་བ་ནག་པོའི་ཏིང་ངེ་
འཛིན་ལ་ཞུགས་ནས། དངོས་དང་དངོས་མེད་རྣམ་གྲོལ་ཞིང༌། །ཞེས་སོགས་
527



གསུངས་པ་དང་། རྡོ་རྗེ་དབྱིངས་ཕྱུག་མས་ཀྱང་ཆེད་བརྗོད་གསུངས་ནས་
རྒྱུད་ཀྱི་དོན་ཞུས་པས། རྒྱུད་བསྟན་པ་དང་མི་བསྟན་པའི་སྣོད་ལ་སོགས་པ་
གསུངས་ཏེ། རྒྱུད་ལ་འཇུག་པའི་རིམ་པ་སྟེ་དང་པོའོ། །གཉིས་པ་རྡུལ་ཚོན་
དང་རས་རིས་ཀྱི་དཀྱིལ་འཁོར་བྲི་ཚུལ། དེ་ལ་སྔགས་ཀྱི་ལྷ་གནས་ཚུལ་དང་།
གཙོ་བོ་འཕོ་བའི་ཚུལ་དང་བཅས་པ་དཀྱིལ་འཁོར་གྱི་རིམ་པར་ཕྱེ་བ་དང༌།
གསུམ་པ་དཀྱིལ་འཁོར་དུ་དབང་བསྐུར་བའི་དང་། བཞི་པ་ལྷ་བསྐྱེད་པའི་
དང་། ལྔ་པ་སྔགས་ཀྱི་དང་། དྲུག་པ་རྫོགས་རིམ་གྱི་དང་། བདུན་པ་སྤྱོད་
པའི་ཁྱད་པར་ལུས་ཀྱི་བདེ་བའི་དང་། བརྒྱད་པ་བཅོམ་ལྡན་འདས་ཀྱིས་ལྷ་
མོ་ལ་ཞུས་ནས། ལྷ་མོ་ཉིད་བུད་མེད་ཐམས་ཅད་དུ་གནས་པར་བསྟན་པ་ངོ་
བོ་ཉིད་ཀྱི་དང་། དགུ་པ་བསམ་གཏན་གྱི་དང་། བཅུ་པ་མི་མོ་བསྔགས་པའི་
དང་། བཅུ་གཅིག་པ་བཅོམ་ལྡན་འདས་ཉིད་སྣ་ཚོགས་སུ་སྣང་བར་སྟོན་པ་
སྣ་ཚོགས་པའི་དང་། བཅུ་གཉིས་པ་སྔགས་ལ་བརྟེན་ནས་ལས་ཚོགས་སྒྲུབ་
པ་སྔགས་ཀྱི་ཆོ་གའི་དང་། བཅུ་གསུམ་པ་སྤྱོད་པའི་དང་། བཅུ་བཞི་པ་
ཀུན་བཟང་གིས་ཞུས་ནས་མི་གཡོ་བའི་སྒྲ་བཤད་བསྟན་པ་ཨ་ཙ་ལའི་དོན་
གྱི་དང་། བཅོ་ལྔ་པ་གཙོ་བོ་འཕོ་ཚུལ་དང་ལྷའི་རྣམ་དག་སྟོན་པ་རྣམ་པར་
དག་པའི་དང་། བཅུ་དྲུག་པ་རྟེན་འབྲེལ་བཅུ་གཉིས་ལ་བརྟེན་ནས་འཁོར་
བའི་ལུས་འགྲུབ་ཚུལ་སྟོན་པ་རྟེན་ཅིང་འབྲེལ་བར་འབྱུང་བའི་དང་། བཅོ་
བརྒྱད་པ་ནད་སེལ་བའི་རྣལ་འབྱོར་སྟོན་པ་ནད་འཕེལ་བ་གཞོམ་པའི་དང་།
བཅུ་དགུ་པ་རྫས་ལ་བརྟེན་ནས་ཁམས་འཆིང་བ་ལ་སོགས་པའི་དང༌། ཉི་ཤུ་
པ་སྔགས་ལ་བརྟེན་པའི་ལས་སྦྱོར་འཁྲུལ་འཁོར་དང་སྔགས་སྣ་ཚོགས་པའི་
དང༌། ཉེར་གཅིག་པ་ངོ་མཚར་བའི་སྒྱུ་མ་སྣ་ཚོགས་བྱེད་ཐབས་ཀྱི་དང་།
528



ཉེར་གཉིས་པ་རླུང་གི་རྣལ་འབྱོར་གྱི་དང་། ཉེར་གསུམ་པ་འཆི་ལྟས་ཀྱི་
དང་། ཉེར་བཞི་པ་ལུས་ཀྱི་རང་བཞིན་བསྟན་པའི་དང་། ཉེར་ལྔ་པ་ཤེར་
ཕྱིན་དང་མི་གཡོ་བ་ལ་སོགས་པའི་སྒྲུབ་ཐབས་ལྷ་མོ་རྣམས་ཀྱི་སྒྲུབ་ཐབས་་་
རིམ་པར་ཕྱེ་བ་རྣམས་གསུངས་པས་འཁོར་རྣམས་ཡི་རང་ངོ་། །འདི་ལ་གཙོ་
བོ་འཕོ་བའི་དབྱེ་བས་དཀྱིལ་འཁོར་ལྔ། ཡུམ་ཡོད་མེད་ཀྱིས་ཕྱེ་བས་དཀྱིལ་
འཁོར་བཅུ་ཡོད་དོ། །འདི་ལྷ་མོས་ཞུས་པ་དང་། རེས་འགའ་ལྷ་མོས་བསྟན་
པ་དང་། རྫོགས་རིམ་ལ་ཕོ་ཉའི་ལམ་གཙོ་བོར་བྱས་པ་དང་། བུད་མེད་
ཀྱི་དབྱེ་བ་དང་བསྔགས་པ་ཆེར་གསུངས་པའི་ཕྱིར་མ་རྒྱུད་དུ་གཏོགས་པར་
མངོན་ནོ། །འདི་དཀྱིལ་འཁོར་ལ་མི་གཡོ་བ་ནག་པོ་གཙོ་བོར་ཡོད་ཀྱང་སྤྱིར་
མི་གཡོ་བ་རྣམ་སྣང་གི་རིགས་ཡིན་ཅིང་། འདི་ཉིད་ལས་ཀྱང་ཤཱཀ་ཐུབ་ཡིན་
པར་བཤད་པའི་ཕྱིར་རྣམ་སྣང་གི་རིགས་སུ་བྱས་སོ། །མི་གཡོ་བའི་རྟོག་པའི་
རྒྱལ་པོ་འབུམ་པ་ལས། དངོས་གྲུབ་ཐམས་ཅད་འབྱུང་བ་ཞེས་བྱ་བའི་རྟོག་
པ་ལོགས་སུ་ཕྱུང་བ་ནི། རྟོག་པ་གཞན་ཞིག་གི་འཕྲོ་ཡིན་པས་དེའི་ཚེ་
སྟོན་པ་ཟིལ་གནོན་རྡོ་རྗེའི་ཏིང་ངེ་འཛིན་ལ་སྙོམས་པར་ཞུགས་ནས་སྙིང་པོ་
གསུངས་པས། འཇིག་རྟེན་པའི་འཁོར་ཐམས་ཅད་དཔལ་འབྱུང་བའི་
མཆོད་རྟེན་གྱི་སྤོ་ལ་འདུས་ནས་འཁོད་དེ། དེར་བདུད་རྣམས་འདུས་ནས་
བར་ཆད་བྱེད་པར་རྩོམ་མོ། །དེར་འཁོར་རྣམས་ཀྱིས་སྟོན་པ་ལ་ཞུས་པས།
སྟོན་པའི་ཐུགས་ཀ་ནས་མི་གཡོ་བ་ཞལ་སྟོང་ཕྱག་ཞབས་སྟོང་ཕྲག་ཅན་སྤྲུལ་
ནས་བདུད་བཏུལ་བ་རྣམ་པར་དག་པའི་ལེའུ་ནི། དང་པོའོ། །གཉིས་པས་
ལྷའི་བསྐྱེད་ཆོག་སྟོན། གསུམ་པས་བྲིས་སྐུ་སྟོན། བཞི་པས་སྔགས། ལྔ་པས་
ཡུངས་ཀར་རྒྱལ་པོའི་སྒྲུབ་ཐབས་ལ་སོགས་པའི་ལས་སྦྱོར། དྲུག་པས་འཁྲུལ་
529.



འཁོར། བདུན་པས་སྦྱིན་སྲེག་སྟོན་ཏེ། འདིར། དམ་ཚིག་སེམས་དཔའ་ལྟ་
བུ་ཡིས། །ཡེ་ཤེས་སེམས་དཔའ་སྙིང་གར་བསྒོམ། །ཞེས་སོགས་བདག་བསྐྱེད་
ལ་སེམས་དཔའ་སུམ་བརྩེགས། ཡེ་ཤེས་དགུག་གཞུག སྤྱི་བོར་རིགས་བདག་
གིས་རྒྱས་འདེབས་པ་སོགས་བསྟན་པས་བྱ་སྤྱོད་ཀྱི་རྒྱུད་ཡེ་མིན་པ་གཅིག་་་་
འདུག་གོ །མི་གཡོ་བ་གསང་བའི་རྒྱུད་ཆེན་མོ་ནི། སྟོན་པ་འོག་མིན་ན་བྱང་
སེམས་ཀྱི་འཁོར་དང་ལྷན་ཅིག་བཞུགས་ཏེ། སྲུང་འཁོར་སྤྲུལ་ནས་ཐུགས་ཀ་
ནས་མི་གཡོ་བ་ཕྱུང་སྟེ། ལྷ་ལྔའི་མངོན་རྟོགས་གསུངས་པ་ལེའུ་དང་པོའོ། །
གཉིས་པས་མཆོད་བསྟོད་དང་གཏོར་མ། གསུམ་པས་དཀྱིལ་འཁོར་བྲི་ཞིང་
དངོས་གྲུབ་སྒྲུབ་པ། བཞི་པས་ཞུ་བ་གླུས་བསྐུལ་དང་སྔགས་ཏེ། འདི་ནས་
ལྷ་མངོན་བྱང་ལྔ་ལས་བསྐྱེད་པ་དང་ཞུ་བ་གླུས་བསྐུལ་དང༌། ཤ་ལྔ་བདུད་
རྩི་ལྔའི་གཏོར་མ་ལ་སོགས་པ་གསུངས་པའི་ཕྱིར། བྱ་སྤྱོད་ཡེ་མིན་པར་
འདུག་གོ །འདི་ན། ཀྱེ་ཀྱེ་མཐའ་གཉིས་རྣམ་པར་མ་གཡོས་ཤིང༌། །ཞེས་
པའི་བསྟོད་པ་དེ་འདུག་གོ །འདི་ལ་དཀྱིལ་འཁོར་གཅིག་ཡོད་དོ། །ཁྲོ་བོའི་
རྒྱལ་པོ་ཐམས་ཅད་གསང་སྔགས་གསང་བའི་རྒྱུད་ཅེས་བྱ་བ་ནི། རྒྱུད་
གཞན་ཞིག་གི་འཕྲོ་ལ་གསུངས་པས། དེ་ནས་ཡང་དག་བཤད་བྱ་བ། །ཞེས་
སོགས་གསུངས་ཀྱི་གླེང་གཞི་མེད། ལེའུ་དང་པོས་ལྷའི་རྣམ་དག །གཉིས་
པས་རུས་རྒྱན་དང་ཕུང་ཁམས་ལྷར་དག་ཚུལ། གསུམ་པས་སྔགས། བཞི་
པས་ལུས་དཀྱིལ། ལྔ་པས་ཕྱིའི་དཀྱིལ་འཁོར་སྟོན་ཏེ། འདི་ནས་ལྷ་ཡབ་ཡུམ་
ཞལ་སྦྱོར་གསལ་བར་གསུངས་པའི་ཕྱིར་རྣལ་འབྱོར་བླ་མེད་དོ། །འདི་ལ་
དཀྱིལ་འཁོར་གཉིས་ཡོད་དོ། །འདི་གསུམ་མ་རྒྱུད་ཡིན་པའི་ངེས་པ་མི་སྣང་
ཞིང་། རྒྱུད་རྣམ་དག་ཡིན་མིན་ཡང་ཐེ་ཚོམ་ཟ་བར་སྣང་ཡང་། མི་གཡོ་བ་
530



རྣམས་ཕྱོགས་གཅིག་ཏུ་བྱ་བའི་ཕྱིར་འདིར་བཀོད་དོ། །བཞི་པ་རྡོ་རྗེ་ཉི་མའི་
རྒྱུད་ནི། རྡོ་རྗེ་བདུད་རྩིའི་རྒྱུད་སྟོང་ཕྲག་བཅུ་གཉིས་པ་ལས་བསྡུས་པའི་རྡོ་
རྗེ་བདུད་རྩི་ཉུང་ངུ་རྒྱུད་ནི། སྟོན་པ་རྡོ་རྗེ་བཙུན་མོའི་བྷ་ག་ལ་ལྷ་མོའི་
ཚོགས་དང་ལྷན་ཅིག་བཞུགས་པ་ན། མཱ་མ་ཀཱིས། དེ་རུ་ལྷ་མོ་དེས་ཞུས་
པས། །ཞེས་སོགས་ཀྱིས་ཞུས་ནས། བཤད་པ་ཞལ་བཞེས་སྔོན་དུ་འགྲོ་བས་
རྡོ་རྗེ་བདུད་རྩིའི་ཏིང་ངེ་འཛིན་དང་། དཀྱིལ་འཁོར་བྲི་ཐབས་སྒོམ་ཐབས་
སོགས་སྟོན་པ། གསང་བའི་དཀྱིལ་འཁོར་སྟོན་པའི་ལེའུ་སྟེ་དང་པོའོ། །
གཉིས་པ་དེ་ཁོ་ན་ཉིད་ཀྱི་རྣལ་འབྱོར་ཀྱི་ཡེ་ཤེས་རྒྱས་པར་སྟོན་པའི་དང༌།
གསུམ་པ་སྔགས་བ ཏུ་བ་སྟོན་པ་སྔགས་འབྱུང་བའི་དང་། བཞི་པ་སྦྱིན་སྲེག་
གི་ཆོ་གའི་དང་། ལྔ་པ་མིག་སྨན་སོགས་ཀྱི་སྦྱོར་བ་དང་དབང་སྡུད་སོགས་
ལས་ཚོགས་ཀྱི་དང་། དྲུག་པ་རྡོ་རྗེ་ཧཱུྃ་མཛད་ཀྱི་དཀྱིལ་འཁོར་གྱི་སྒྲུབ་ཐབས་
ཀྱི་དང༌། བདུན་པ་གླུ་གར་དང་དབང་བསྐུར་དང་དེ་ཁོ་ན་ཉིད་སྟོན་པའི་
དང༌། བརྒྱད་པ་ཧེ་རུ་ཀའི་དཀྱིལ་འཁོར་སྟོན་པའི་དང༌། དགུ་པ་བདུད་རྩི་
འཁྱིལ་བའི་དཀྱིལ་འཁོར་བསྐྱེད་པའི་དང་། བཅུ་པ་རོ་ལངས་སྒྲུབ་པའི་
ཐབས་ཀྱི་དང་། བཅུ་གཅིག་པ་བདུད་རྩི་ལྔའི་སྒྲུབ་པ་དང་། རྒྱུད་ཀྱི་ཆེ་བ་
དང་རྒྱུད་ཉེ་བར་བསྡུ་བ་སོགས་གསུངས་སོ། །འདི་ལ་ཧེ་རུ་ཀའི་དཀྱིལ་
འཁོར་དང་། རོ་ལངས་སྒྲུབ་པའི་ཐད་ཀའི་དཀྱིལ་འཁོར་གཉིས་ངོ་བོ་
གཅིག་པས་དཀྱིལ་འཁོར་བཞི་ཡོད་དོ། །འདི་རིན་པོ་ཆེའི་རིགས་སུ་གསལ་
ཏེ། རྒྱུད་ཀྱི་མིང་གི་རྣམ་གྲངས་སུ་རྡོ་རྗེ་གཙུག་ཏོར་ནོར་བུ་ཞེས་གསུངས་
ཤིང་། དེའི་དོན་ཡང་། འགྲེལ་པར། རྟོགས་པར་བྱེད་པ་ལྷ་ཐམས་ཅད་
ལ་དབང་བསྐུར་བས་ཅོད་པན་ནོར་བུ་རིན་ཆེན་དུ་གྱུར་པར་སྒོམ་པ་དང་།
531



ཞེས་དང༌། རྡོ་རྗེ་ནི་དེ་བཞིན་གཤེགས་པ་སྟེ། དེ་རྣམས་ཀྱི་གཙུག་ཏོར་གྱི་
ནོར་བུ་ནི་རིན་པོ་ཆེར་གྱུར་པ་ཉིད། ཅེས་གསུངས་ཤིང་རྡོ་རྗེ་བདུད་རྩིའི་
རྒྱུད་ཆེན་པོའི་སྒྲས་རྡོ་རྗེ་རིན་ཆེན་དུ་འབྲེལ་བར་བྱའོ། །ཞེས་གསུངས་ཏེ།
འདིའི་ལྷ་ཐམས་ཅད་ཀྱི་མགོར་བདུད་རྩིའི་པོ་ཏི་དབུ་རྒྱུན་དུ་བྱེད་ལ། གང་
ཞིག་ལྷ་ཐམས་ཅད་ལ་དབང་བསྐུར་བའི་ཅོད་པན་དེ་ནི་རིན་པོ་ཆེ་ཡིན་་་་་་་
པའི་ཕྱིར་རོ། །ཡོན་ཏན་བཟང་པོའི་འགྲེལ་པར་མི་བསྐྱོད་པར་བྱས་པ་ནི་མཱ་
མ་ཀཱིའི་ཡབ་ཡིན་པས། མཱ་མ་ཀཱི་རིགས་གཉིས་འཛིན་པ་མ་ཤེས་པས་འཁྲུལ་
བ་ཡིན་གྱི། བྷ་གོའི་འགྲེལ་པར་རིགས་གསུམ་དབྱེར་མེད་ཡོན་ཏན་དུ་
བཤད་ཅིང༌། སྐུ་མདོག་ཀྱང་ལྗང་སེར་དུ་ཡོད་པའི་ཕྱིར་རོ། །ལྔ་པ་པདྨ་གར་
དབང་གི་རིགས་ཀྱི་རྒྱུད། དཔལ་པདྨ་འབར་བའི་རྒྱུད་ཆེན་པོ་ལས་ཕྱུང་བ་
རིགས་ཀྱི་འཇིག་རྟེན་མགོན་པོ་ལྔ་བཅུ་པ་ནི། རྒྱུད་རྒྱས་པ་ལས་ཕྱུང་བ་ཡིན་
པས་གླེང་གཞི་མེད། དེ་ནས་འདི་ནི་མཆོག་ཏུ་གསང་། །ཞེས་སོགས་ཀྱིས་
བཤད་པར་ཞལ་གྱིས་བཞེས་ནས། རྒྱུད་དང་མན་ངག་གི་ཆེ་བ་དང་།
སྔགས་བཏུ་བའི་ཐབས་དང་། བཟླས་པའི་ཐབས་ཕན་ཡོན་དང་བཅས་པ་
རྣམས་ཀྱིས་སྔགས་ཀྱི་དེ་ཁོ་ན་ཉིད་བཤད་པའི་ལེའུ་དང་། སྙིང་གའི་འཁོར་
ལོའི་ནང་སོན་པའི། །ཞེས་སོགས་ཀྱིས་ཐིག་ལེའི་རྣལ་འབྱོར་དང༌། ཕྲ་མོའི་
རྣལ་འབྱོར་ཕན་ཡོན་དང་བཅས་པ་དང་། ལྷན་སྐྱེས་དགའ་བའི་རང་
བཞིན་འཇིག་རྟེན་དབང་ཕྱུག་གི་གོ་འཕང་ཐོབ་པའི་ཐབས་བསྙེན་སྒྲུབ་་་་་
ཡན་ལག་བཞི་ཕན་ཡོན་དང་བཅས་པས་བདག་གི་དེ་ཁོ་ན་ཉིད་བཤད་པའི་
ལེའུ་དང་། རང་བཞིན་བསམ་གཏན་དང་བཅས་ཤིང་། །ཞེས་སོགས་ཀྱིས་
ལྷའི་སྒྲུབ་ཐབས་དང༌། ལས་སོ་སོའི་སྒྲུབ་ཐབས་ཞི་བ་དང་། དབང་དགུག་
532



དང༌། བསྐྲད་པ་དང་། སྡང་བ་དང༌། གསད་རེངས་དང་། ལས་གཞན་ཡང་
འགྲུབ་པར་བསྟན་པ་དང་། རྡོ་རྗེ་བཟླས་པ་དང་། ཐིག་ལེའི་རྣལ་འབྱོར་
དང་། གསད་པའི་སྦྱོར་བ་གཞན་བསྟན་པ་དང་། གཏུམ་མོའི་རྣལ་འབྱོར་
དང་། ཤིན་ཏུ་གཅེས་པ་དབང་སྡུད་རྣམས་ཀྱིས་ལྷའི་དེ་ཁོ་ན་ཉིད་བཤད་
པའི་ལེའུ་དང་། སྦ་ཞིང་སྲོག་བཞིན་ཡང་དག་སྲུང་། །ཞེས་སོགས་ཀྱིས་དམ་
ཚིག་དང་རྣལ་འབྱོར་ལ་འབད་པར་གདམས་པ་དང་། སྔགས་ཀྱི་བདག་
ཉིད་ཀྱི་ཆེ་བ་རྣམས་གསུངས་སོ། །འདི་ལ་རྒྱུད་ན་དཀྱིལ་འཁོར་མི་གསལ།
འདིའི་སྒྲུབ་ཐབས་བྲམ་ཟེ་བྷིང་ག་རས་མཛད་པ་ལས། དཔག་ཚད་བྱེ་བའི་
ཚད་དུ་ནི། །རྡོ་རྗེའི་དཀྱིལ་འཁོར་བསྒོམ་པར་བྱ། །དེ་ཡི་དཀྱིལ་དུ་རང་གི་
ལུས། །གྲུ་བཞི་པོ་ནི་མཉམ་པ་པོ། །ཀ་བ་བརྒྱད་ལྡན་སྒོ་བཞི་པ། །ཐར་པ་ཡི་
ནི་གྲོང་མཆོག་ལྟོས། །ཞེས་དཀྱིལ་འཁོར་གྱི་རྣམ་གཞག་ཀྱང་གསུངས་སོ། །
འདི་ལྷའི་བསྐྱེད་ཆོག་དང་གཞུང་གི་བཤད་ཚུལ་ཕ་རྒྱུད་དང་མཐུན་པ་གཙོ་
ཆེ་བར་སྣང་ཡང་། རྫོགས་རིམ་དང་མན་ངག་རྣམས་མ་རྒྱུད་བཞིན་དུ་བྱས་
འདུག་པས་མ་རྒྱུད་དུ་གཏོགས་སོ། །སྒྲོལ་མ་ཀུ་རུ་ཀུལླེའི་རྟོག་པ་ནི། དང་པོ་
སྒྲོལ་མ་འབྱུང་བ་རྣལ་འབྱོར་རྒྱ་མཚོའི་རྒྱུད་ཅེས་བྱ་བ་རིམ་གྱིས་ནུབ་པའི་་་་
རྗེས་སུ་སྒྲོལ་མ་འབྱུང་བའི་ཏིང་ངེ་འཛིན་ཅེས་བྱ་བའི་རྒྱུད་གསུངས་ལ། དེ་
ནུབ་ན་སེམས་ཅན་མང་པོའི་དོན་དུ་སྤྱན་རས་གཟིགས་ཀྱིས་སྔར་གྱི་རྒྱུད་་་་
རྒྱས་པ་རྣམས་ལས་བསྡུས་པ་འདི་བཤད་པར་ཞལ་གྱིས་བཞེས་པས། འཁོར་
གྱིས་མཆོད་བསྟོད་གསོལ་བ་བཏབ་པས། དེས་དང་པོ་རས་རིས་ཀྱི་རྟོག་པ།
གཉིས་པ་དཔག་བསམ་ཤིང་གི་སྒྲུབ་པ་དང་མངོན་རྟོགས། སངས་རྒྱས་མྱ་
ངན་ལས་འདའ་བའི་དོན་གཏན་ལ་དབབ་པ། གསུམ་པ་ནམ་མཁའ་ལྡིང་
533



--
དང་འདོད་ཆགས་ཀྱི་རིགས་རྒྱུད་དང་དབང་སྡུད་བསྲུང་བ། འབྲས་བུ་སྒྲུབ་
པའི་རྒྱུད། བཞི་པ་རྡུལ་ཚོན་དུ་དབང་བསྐུར་བའི་ཆོ་ག་ལས་ཚོགས་དང་
བཅས་པ། ལྔ་པ་སྒྲ་གཅན་གྱིས་སྔགས་ཀྱི་ནུས་པ་མཐོང་བ་དང་། འཕྲོག་
མས་ནག་ཆེན་དབང་དུ་བྱས། །སོགས་དང༌། དངུལ་ཆུ་དང་བཅུད་ལེན་ལ་
སོགས་པའི་ལས་ཚོགས་རྣམས་གསུངས་ཏེ་འདི་ལ་དཀྱིལ་འཁོར་གཅིག་ཡོད་
དོ། །དྲུག་པ་རྟ་མཆོག་གི་རིགས་ཀྱི་རྒྱུད་ནི། སྒྲོལ་མ་མངོན་པར་འབྱུང་བའི་
རྒྱུད་ལེའུ་ལྔ་བརྒྱ་བདུན་ཅུ་པ་ནས་ཕྱུང་བའི་ཕྱག་འཚལ་ཉི་ཤུ་རྩ་གཅིག་གི་
བསྟོད་པ་ཕན་ཡོན་དང་བཅས་པ་སྟེ། འདི་ཉི་མ་སྦས་པས་རྣལ་འབྱོར་བླ་
མེད་དུ་བཀྲལ་ཞིང་། རྡུལ་ཚོན་དང་ལུས་དཀྱིལ་གཉིས་བཀྲལ་ལོ། །སྒྲོལ་མ་
དངོས་གྲུབ་བརྟན་གཟིགས་ཀྱི་རྒྱུད་དང་། མཆོག་གི་སྒྲོལ་མའི་བརྟག་པ་
བཅོ་བརྒྱད་པ་གཉིས་ནི་ཐེ་ཚོམ་ཅན་ནོ། །རྡོ་རྗེ་ཕུར་པ་རྩ་བའི་རྒྱུད་ཀྱི་དུམ་
བུ་ནི། རྩ་རྒྱུད་ལས་ཕྱུང་བ་ཡིན་པས་གླེང་གཞི་མེད། རྡོ་རྗེ་ཁྲོ་བོས་ཞེ་སྡང་
གཅོད། །ཅེས་སོགས་ནས། ལྷའི་བསྐྱེད་ཆོག་དང༌། ལས་སྦྱོར་བཀའ་བསྒོ་
དང་བཅས་པ་འདིར་བརྗོད་པར་བྱའོ་ཞེས་པའི་བར་ཏེ། འདི་རྒྱུད་སྡེ་དང་།
རིགས་གང་དུ་གཏོགས་འགྲེལ་པ་མ་མཐོང་བས་གསལ་བར་མ་ཤེས་ནའང་།
འཁོར་མོ་ཚོགས་ཤས་ཆེ་བས་བསྐོར་བས་མ་རྒྱུད་དང་། གསང་འདུས་
ནས་ཕུར་པ་ཁྲོ་བོ་བདུད་རྩི་འཁྱིལ་བར་བཤད་པའི་རིགས་དང་། རྙིང་མ་
པ་རྣམས་ཕུར་པ་འཕྲིན་ལས་ཀྱི་ལྷ་ཟེར་བ་ལ་བརྟེན་ནས་ལས་ཀྱི་རིགས་སུ་
བྱས་སོ། །ནག་པོ་ཆེན་པོ་ཞེས་བྱ་བའི་རྒྱུད་ཀྱི་རྒྱལ་པོ་ནི། སྟོན་པ་ལྷ་མོ་
རྣམས་ཀྱིས་ཇི་ལྟར་ཐོབ་པ་དེ་བཞིན་དུ་བཞུགས་པའི་ཚེ། ལྷ་མོས་སེམས་
ཅན་འཁོར་བ་ལས་གདོན་པའི་ཐབས་ཞུས་པས། བསྐྱེད་རྫོགས་ཀྱི་གདོན་
534



དང་མ་ཧཱ་ཀཱ་ལའི་ངེས་ཚིག་ལ་སོགས་པ་བསྟན་པ་དེ་ཁོ་ན་ཉིད་ཤེས་པར་་་་་
བྱེད་པའི་ལེའུ་སྟེ་དང་པོའོ། །གཉིས་པ་ཐབ་ཁུང་གི། གསུམ་པ་སྔགས་ཀྱི།
བཞི་པ་སློབ་མ་དབང་བསྐུར་བའི། ལྔ་པ་ལྷ་དབང་བསྐུར་བའི། དྲུག་པ་
སྤྱོད་པའི། བདུན་པ་མགོན་པོ་ཞལ་གསུམ་ཕྱག་བརྒྱད་པ་ལ་ལྷ་མོ་བཞིས་
བསྐོར་བ་དང་། ཞལ་བཞི་ཕྱག་བཅུ་གཉིས་པ་ལ་ལྷ་མོ་བཞིས་བསྐོར་བའི་
དང་། ཞལ་གཅིག་ཕྱག་བཞི་པ་ལ་ལྷ་མོ་གཉིས་ཀྱིས་བསྐོར་བ་དང༌། ཞལ་
གསུམ་ཕྱག་དྲུག་པ་ལ་ལྷ་མོ་བཞིས་བསྐོར་བ་དང༌། ཞལ་བཞི་ཕྱག་བཅུ་དྲུག་
པ་ལ་ལྷ་མོ་བརྒྱད་ཀྱིས་བསྐོར་བ་དང་། ཞལ་གཅིག་ཕྱག་གཉིས་པ་ལ་ལྷ་མོ་
གཉིས་ཀྱིས་བསྐོར་བ་རྣམས་སྟོན་པ་ལྷ་བཞེངས་པའི་དང་། བརྒྱད་པ་རྫས་
སྔགས་ལ་བརྟེན་ནས་ས་འོག་གི་བུག་པ་བརྟག་པའི། དགུ་བ་མི་སྣང་བར་
བྱེད་པ་ལ་སོགས་པའི་ཐབས་རི་ལུའི་དང༌། བཅུ་པ་རྐང་མགྱོགས་སྒྲུབ་པའི་
ཐབས་རྐང་བྱུག་གི་དང་། བཅུ་གཅིག་པ་རྫས་དང་སྔགས་ལ་སོགས་པའི་
ཕན་ཡོན་སྟོན་པ་མཐུ་ཡིས་བརྒྱན་པའི་དང་། བཅུ་གཉིས་པ་མིག་སྨན་གྱི་
དང༌། བཅུ་གསུམ་པ་དངུལ་ཆུའི་བཅུད་ལེན་གྱི་དང༌། བཅུ་བཞི་པ་དངུལ་
ཆུའི་སྒྲུབ་ཐབས་ཀྱི་དང་། བཅོ་ལྔ་པ་རྒྱལ་པོ་དང་གྲུབ་པ་ཐོབ་པ་ལ་སོགས་
པ་ལུང་བསྟན་པ་རྒྱལ་པོའི་གཏམ་རྒྱུད་བསྟན་པའི་དང་། བཅུ་དྲུག་པ་
གཡོག་མོ་སྒྲུབ་པའི་དང་། བཅུ་བདུན་པ་དབང་དུ་བྱ་བའི་དང༌། བཅོ་
བརྒྱད་པ་ཕ་རོལ་གྱི་བྱ་བ་ཆུད་གསན་པའི་དང་། བཅུ་དགུ་པ་རེངས་པའི་
དང༌། ཉི་ཤུ་པ་གསད་པའི་དང༌། ཉེར་གཅིག་པ་དངོས་གྲུབ་ངེས་པའི་དང༌།
ཉེར་གཉིས་པ་ཆར་དབབ་པ་དང་གཅད་པའི་དང་། ཉེར་གསུམ་པ་སྤེན་པ་
ལ་སོགས་པ་འབྲོས་ཤིང་མིག་སེར་ལ་སོགས་པའི་ནད་ཞི་བའི་ཐབས་སྟོན་པ་
535



བདེ་བ་སྟེར་བར་བྱེད་པའི་དང་། ཉེར་བཞི་པ་རྒྱལ་པོ་འགྲུབ་མི་འགྲུབ་
བརྟག་པའི་དང་། ཉེར་ལྔ་པ་རྒྱལ་པོར་བྱ་བའི་དང་། ཉེར་དྲུག་པ་ཕྱག་རྒྱ་
མ་དང་སྦྱོར་ཐབས་ཕྱག་རྒྱའི་དཀྱིལ་འཁོར་གྱི་དང༌། ཉེར་བདུན་པ་བསླབ་
པའི་དང༌། ཉེར་བརྒྱད་པ་དེ་ཁོ་ནའི་དང༌། ཉེར་དགུ་པ་ཞིང་སྐྱེས་ཀྱི་རྣལ་
འབྱོར་མ་བརྟག་པའི་དང༌། སུམ་ཅུ་པ་ཞིང་སྐྱོང་ཞལ་གཅིག་ཕྱག་གཉིས་པ་
ལྷ་མོ་གཉིས་ཀྱིས་བསྐོར་བའི་སྒྲུབ་ཐབས་ཀྱི་དང༌། སོ་གཅིག་པ་རྩའི་འཁོར་
ལོའི་དང་། སོ་གཉིས་པ་དགེ་བ་དང་མི་དགེ་བ་བརྗོད་པའི་དང་། སོ་གསུམ་
པ་དབྱངས་ཅན་མའི་ཆོ་ག་བསམ་གཏན་གྱིས་སྒྲུབ་པའི་དང་། སོ་བཞི་པ་
གཞོན་ནུ་མ་རྩེ་བའི་དང༌། སོ་ལྔ་པ་མཉམ་པར་སྦྱོར་བའི་དང་། སོ་དྲུག་པ་
འདས་མ་འོངས་ཀྱི་དོན་ཤེས་པར་བྱེད་པ་ཁ་དོག་འབྱུང་བའི་དང༌། སོ་
བདུན་པ་མེ་དང་ཆུ་དང་ཁུ་བ་རེངས་པར་བྱེད་པ་ལ་སོགས་པ་རེངས་པའི་
དང༌། སོ་བརྒྱད་པ་ཞི་བའི་སྦྱིན་སྲེག་གི་དང༌། སོ་དགུ་པ་ཁྱོད་ཀྱིས་ཤ་ཆང་
ཟོས་སྲིན་མོ་ལ་སྤྱད་དོ་ཞེས་ཁ་གཏོང་ན་དེ་ཉིད་ཆང་སྐྱུག་པར་བྱེད་པའི་་་་་་
ཐབས་ཀྱི་དང་། བཞི་བཅུ་པ་རོལ་མོའི་རྒྱ་མཚོའི་དང་། ཞེ་གཅིག་པ་ལས་
སྦྱོར་ཐམས་ཅད་མི་དམིགས་པས་ཟིན་པར་བྱ་བའི་དང༌། ཞེ་གཉིས་པ་ཁྱི་
འབྲོས་པ་ལ་སོགས་པ་བྱོལ་སོང་བསྐྲད་པའི་དང་། ཞེ་གསུམ་པ་ཐབས་ཤེས་
མཉམ་པར་སྦྱོར་བའི་དང༌། ཞེ་བཞི་པ་རླུང་གི་རྣལ་འབྱོར་གྱི་དང༌། ཞེ་ལྔ་
པ་ཕས་ཀྱི་དཔུང་འཇོམས་པའི་དང་། ཞེ་དྲུག་པ་གཟའི་དབང་གིས་ཉི་མ་
བཟང་ངན་བརྟག་པའི་དང་། ཞེ་བདུན་པ་སྐར་མའི་དང༌། ཞེ་བརྒྱད་པ་
དགེ་བ་བསམ་པའི་དང་། ཞེ་དགུ་པ་ལམ་གྱི་ཆོ་གའི་རིམ་པའི་དང་། ལྔ་
བཅུ་པ་ཨ་ཐར་པ་ཤ་བ་རིའི་སྔགས་ཀྱི་ལེའུ་སྟེ། འདི་ལ་དབང་བའི་དཀྱིལ་
，
536



འཁོར་ལ་མངོན་རྟོགས་ཀྱིས་ཕྱེ་ན་དྲུག་ཏུ་འགྱུར་རོ། །འདི་ལ་ལོ་ཙཱ་བས་མ་
འགྱུར་བའི་སྐད་སོར་གཞག་མང་པོ་སྣང་ངོ༌། །འདི་དོན་ཡོད་གྲུབ་པའི་
རིགས་ཡིན་པའི་ཤེས་བྱེད་ཆེན་པོ་མི་སྣང་ཡང་། མགོན་པོ་འཕྲིན་ལས་ཀྱི་ལྷ་
ཡིན་པས་དོན་ཡོད་གྲུབ་པ་ལས་ཀྱི་རིགས་ཀྱི་ཁོངས་སུ་བསྡུས་སོ། །དྲུག་པ་
ནི། ཇི་བཞིན་མཉེས་པ་ནམ་མཁའ་དང་མཉམ་པའི་རྒྱུད་ནི། གླེང་གཞི་མེད་
པར། གང་ཞིག་སངས་རྒྱས་ལྔ་ཡི་ཅོད་པན་ཅན། །ས་གསུམ་ཀུན་གྱི་སྙིང་པོ་
དང་ལྡན་པ། །དཔལ་ལྡན་དང་པོའི་སངས་རྒྱས་ངོ་བོ་མཛད། །དེ་ནི་མཁའ་
དང་མཉམ་པར་སྤྱོད་པའོ། །ཞེས་སོགས་ཀྱིས་རྡོ་རྗེ་འཆང་གི་རང་བཞིན་
གཏན་ལ་དབབ་པ་སྔོན་དུ་འགྲོ་བས། ལྷ་རྣམས་ཀྱི་དེ་ཁོ་ན་ཉིད་གཏན་ལ་
འབེབས་པ་ལྷའི་དམ་ཚིག་གི་ལེའུ་སྟེ་དང་པོའོ། །གཉིས་པ་ཐུགས་ཀྱི་དཀྱིལ་
འཁོར་གྱི་བསྐྱེད་ཆོག་སྟོན་པ་ཐུགས་ཀྱི་དཀྱིལ་འཁོར་གྱི་དང་། གསུམ་པ་
གསུང་གི་དཀྱིལ་འཁོར་གྱི་དང་། བཞི་པ་སྐུའི་དཀྱིལ་འཁོར་གྱི་དང༌། ལྔ་པ་
རྒྱུད་གཞན་རྣམས་དང་ལེའུ་གོང་མ་རྣམས་ཀྱི་དོན་གསལ་བར་བྱེད་པ་རྒྱུད་
གཞན་དང་ཐུན་མོང་བའི་ལེའུ་རྣམས་གསུངས་སོ། །འདི་ནི་འགྲེལ་པར་
རིགས་ཐམས་ཅད་སྐྱེད་པར་བྱེད་པའི་རྡོ་རྗེ་འཆང་གི་རིགས་སུ་གསུངས་་་་་
ཤིང་། རྒྱུད་རང་ལས་ཀྱང་གསལ་ལ། འཁོར་ལྷ་མོ་འབའ་ཞིག་གིས་བསྐོར་
བ་དང་། འགྲེལ་པར་ཡང་རྣལ་འབྱོར་མའི་དཀྱིལ་འཁོར་བསྡུས་པ་ནི་ཞེས་
གསུངས་པའི་ཕྱིར་མ་རྒྱུད་དུ་བྱས་སོ། །
གསུམ་པ་ལ། གཉིས་སུ་མེད་པའི་རྒྱུད་དུས་ཀྱི་འཁོར་ལོ་ནི། སྟོན་
པས་གསུངས་ཚུལ་པདྨ་ཅན་ནས། བཅོམ་ལྡན་འདས་འཕགས་པའི་ཡུལ་
དུ་མྱ་ངན་ལས་འདའ་བའི་ཚུལ་བསྟན་ནས་ཤམྦྷ་ལའི་ཡུལ་དུ་རྩ་བའི་རྒྱུད་་་་
5



གསུངས་སོ་ཞེས་པ་ནི་མི་འཐད་དོ། །བཅོམ་ལྡན་འདས་མྱ་ངན་ལས་འདས་
ནས་སྤྲུལ་པ་གཞན་གྱིས་བསྟན་པ་ཡིན་ན། ཟས་གཙང་གི་སྲས་ལྷ་མོ་སྒྱུ་
འཕྲུལ་ཆེན་མོའི་ལྷུམས་ནས་བལྟམས་པའི་ཤཱཀྱ་ཐུབ་པ་རྒྱུད་ཀྱི་སྟོན་པ་པོ་་་་
དང༌། མངལ་སྐྱེས་ཀྱི་ཟླ་བཟང་རྒྱུད་ཀྱི་ཞུ་བ་པོར་མི་རུང་བའི་རྩོད་པ་དང་
ལན་ཐམས་ཅད་དོན་མེད་པར་འགྱུར་བའི་ཕྱིར་དང་། ཤམྦྷ་ལའི་ཡུལ་དུ་རྩ་
རྒྱུད་གསུངས་པར་འདོད་ན། རྩ་བའི་རྒྱུད་ལས། དེ་ནས་ཤམྦྷ་ལར་གྲགས་
ནས། །ཕྱག་ན་རྡོ་རྗེའི་སྤྲུལ་པ་ནི། །མི་བདག་ཟླ་བཟང་རྫུ་འཕྲུལ་གྱིས། །རང་
ཉིད་དཔལ་ལྡན་ཆོས་དབྱིངས་བྱོན། །དང་པོར་གཡས་སུ་བསྐོར་བྱས་ནས། །
སྟོན་པའི་ཞབས་ཀྱི་ཆུ་སྐྱེས་གཉིས། །རིན་ཆེན་མེ་ཏོག་རྣམས་ཀྱིས་མཆོད། །
ཡང་དང་ཡང་དུ་ཕྱག་འཚལ་ཏེ། །ཐལ་མོ་སྦྱར་བ་བྱས་གྱུར་ནས། །རྫོགས་
སངས་རྒྱས་ཀྱི་སྤྱན་སྔར་འདུག །ཟླ་བཟང་རྒྱུད་ཀྱི་གསོལ་འདེབས་དང་། །
སྟོན་པ་སྡུད་པར་བྱེད་པ་པོ། །ཞེས་དང་། སྟོན་པས་བྱ་རྒོད་ཕུང་པོ་རུ། །
ཤེས་རབ་ཕ་རོལ་ཕྱིན་ཚུལ་བཞིན། །ཆོས་བསྟན་དཔལ་ལྡན་འབྲས་སྤུངས་
སུ། །དེ་བཞིན་གསང་སྔགས་ཚུལ་རབ་གསུངས། །གང་ལ་གང་གནས་སྟོན་
པ་ནི། །སུ་ཡི་རྒྱུད་ཀྱང་ཅི་ཞིག་བསྟན། །གནས་ནི་གང་དུ་འཇིག་རྟེན་པའི། །
འཁོར་ནི་སུ་ཡིས་རྒྱུ་ཅི་ཡིས། །བྱ་རྒོད་ཕུང་པོའི་རི་ཆེན་པོར། །ཐེག་པ་ཆེན་
པོ་བླ་ན་མེད། །ཤེས་རབ་ཕ་རོལ་ཕྱིན་པའི་ཚུལ། །བྱང་ཆུབ་སེམས་དཔའ་
རྣམས་ལ་བསྟན། །དེ་ནས་གཅིག་ཏུ་མཆོད་རྟེན་ཆེར། །ཆོས་ཀྱི་དབྱིངས་ཀྱི་
དཀྱིལ་འཁོར་དུ། །བྱང་ཆུབ་སེམས་དཔའ་སོགས་རྣམས་ཀྱི། །ཐབས་ཅིག་དེ་
བཞིན་གཤེགས་རྣམས་བཞུགས། །ནམ་མཁའ་བེམ་མིན་ཤིན་ཏུ་དྭངས། །གོ་
སྐབས་མེད་པར་རབ་ཏུ་གསལ། །སྣ་ཚོགས་རྡོ་རྗེའི་ཁང་པ་ནས། །ཆོས་ཀྱི་
538
--



དབྱིངས་དང་ཡིད་འོང་བར། །རྒྱུད་བསྟན་སྐྱེས་བུ་རྣམས་ཀྱིས་ནི། །བསོད་
ནམས་ཡེ་ཤེས་དགོས་པའོ། །ཞེས་གསུངས་སོ། །དེ་ནི་སྤྱིར་གསང་སྔགས་
དེར་བསྟན་པ་ཡིན་གྱི། དུས་འཁོར་རྩ་རྒྱུད་ནི་མ་ཡིན་ནོ་སྙམ་པ་ནི། དེ་ནི་
མ་ཡིན་ཏེ། མདོར་བསྡུས་དང་པོའི་འགྲེལ་པ་སྙིང་པོ་སྣང་བ་ལས། སྔོན་
ཤམྦྷ་ལའི་ཡུལ་ནས་རང་ཉིད་འོངས་ཏེ་ཟླ་བ་བཟང་པོ་ཉི་མའི་འོད་ཀྱི་ལྷ་མོ་
རྣམ་པར་རྒྱལ་མའི་མངལ་ནས་བྱུང་བ་ཕྱག་ན་རྡོ་རྗེའི་སྤྲུལ་པའི་སྐུ་གྲོང་བྱེ་
བ་ཕྲག་དགུ་བཅུ་རྩ་དྲུག་ན་གནས་པའི་རྒྱལ་པོ་རྣམས་ཀྱིས་རྗེས་སུ་བགྲོད་་་་
བཞིན་པས་དཔལ་འབྲས་སྤུངས་སུ་དཔལ་དུས་ཀྱི་འཁོར་ལོའི་རྒྱུད་བསྟན་་་་
པའི་ཆེད་དུ་དང་། སེམས་ཅན་མཐའ་དག་གི་ཉེ་བའི་སྐལ་བ་དང་ལྡན་པ་
མཐོང་ནས་འཇིག་རྟེན་དང་འཇིག་རྟེན་ལས་འདས་པའི་དངོས་གྲུབ་བསྒྲུབ་
པའི་དོན་དུ་གསོལ་བ་བཏབ་པ་ནི། ཞེས་གསུངས་ཤིང་། མཚན་བརྗོད་
འགྲེལ་པ་ཉི་མ་དཔལ་ཡེ་ཤེས་ཀྱིས་མཛད་པ་ལས་ཀྱང་། འདིར་ངེས་པར་
དཔལ་ལྡན་འབྲས་སྤུངས་རྒྱལ་བའི་མཆོད་རྟེན་ཆེན་པོར། སངས་རྒྱས་
བཅོམ་ལྡན་འདས་ཤཱཀྱ་སེང་གེ་ཞེས་བྱ་བ་ལ། རྒྱུད་སྣ་ཚོགས་པ་ཉན་པར་
འདོད་པ་རྣམས་ཀྱིས་གསོལ་བ་བཏབ་པས། དཔྱིད་ཟླ་འབྲིང་པོའི་ཉ་ལ་
དཔལ་ཆོས་ཀྱི་དབྱིངས་གསུང་གི་དབང་ཕྱུག་གི་དཀྱིལ་འཁོར་དང་དེའི་་་་་
སྟེང་དུ་དཔལ་ལྡན་རྒྱུ་སྐར་གྱི་དཀྱིལ་འཁོར་དང་པོའི་སངས་རྒྱས་རྣམ་པར་
སྤྲོས་ནས། དེར་ཉི་མ་དེ་ཉིད་ལ་ལྷ་ལ་སོགས་པ་རྣམས་ལ་སངས་རྒྱས་ཀྱིས་
དབང་བསྐུར་ནས་རྒྱས་པ་དང་བསྡུས་པའི་དབྱེ་བས་གསང་སྔགས་ཀྱི་ཚུལ་
ཐམས་ཅད་བསྟན་ནོ། །ཞེས་གསུངས་པའི་ཕྱིར་རོ། །འོ་ན་འགྲེལ་པར།
དེ་བཞིན་གཤེགས་པས་ཀྱང་ཆུ་བོ་ཤི་ཏའི་བྱང་ཕྱོགས་ཤམྦྷ་ལ་ལ་སོགས་པའི་
539



ཡུལ་རྣམས་ཀྱི་གྲོང་བྱེ་བ་ཕྲག་དགུ་བཅུ་རྩ་དྲུག་ན་གནས་པ་རྣམས་ཀྱི་་་་
སེམས་རྣམ་པར་དག་པ་སྐལ་བ་དང་ལྡན་པ་ཉིད་དུ་གཟིགས་ནས། ཞེས་པ་
དང་འགལ་ཞེ་ན། དེ་ནི་ཉན་པའི་འཁོར་ཤམྦྷ་ལ་ལ་སོགས་པ་ནས་འོངས་པ་
རྣམས་ཀྱི་སྐལ་བ་གཟིགས་ནས་གསུངས་པར་བཤད་པ་ཡིན་གྱི། ཤམྦྷ་ལའི་
ཡུལ་དུ་བྱོན་ནས་གསུངས་པར་བཤད་པ་མེད་དོ། །དེས་ན་འཕགས་པའི་
ཡུལ་དུ་ས་གའི་ཉའི་སྐྱ་རེངས་འཆར་བའི་ཚེ། སྟོན་པ་སངས་རྒྱ་བའི་ཚུལ་
བསྟན་ནས། ཆོས་ཀྱི་འཁོར་ལོ་བསྐོར་ཞིང་ཐེག་པ་གསུམ་བསྟན་ཏེ། ཟླ་བ་
བཅུ་གཉིས་པ་ནག་པའི་ཉ་ལ། གནས་དཔལ་འབྲས་སྤུངས་ཀྱི་མཆོད་རྟེན་
གྱི་ནང་། སྟེང་འོག་ཏུ་རྒྱང་གྲགས་ལྷག་པའི་དཔག་ཚད་དྲུག་ཡོད་པར།
འོག་ཏུ་ཆོས་དབྱིངས་གསུང་དབང་གི་དཀྱིལ་འཁོར་དང་། སྟེང་དུ་དཔལ་
ལྡན་རྒྱུ་སྐར་གྱི་དཀྱིལ་འཁོར་སྤྲོས་ཏེ། བདེ་བ་ཆེན་པོའི་གནས་རྡོ་རྗེ་
དབྱིངས་ཀྱི་དཀྱིལ་འཁོར་ཆེན་པོར་རྡོ་རྗེ་སེང་གེའི་ཁྲི་ལ་བཞུགས་ནས།
སྟོན་པ་ཤཱཀྱ་ཐུབ་པ་དུས་ཀྱི་འཁོར་ལོའི་ཏིང་ངེ་འཛིན་ལ་སྙོམས་པར་ཞུགས་
པས། དཀྱིལ་འཁོར་ལ་བཀོད་པའི་འཁོར་སངས་རྒྱས་དང་བྱང་ཆུབ་སེམས་
དཔའ་དང༌། ཁྲོ་བོ་དང༌། ལྷ་དང་ཀླུ་དང་ལྷ་མོའི་ཚོགས་ཀྱིས་ཡོངས་སུ་
བསྐོར་བ། ཉན་པ་པོའི་འཁོར་རྒྱལ་པོ་དགུ་བཅུ་རྩ་དྲུག་ལ་སོགས་པ་སྐལ་བ་
དང་ལྡན་པའི་གདུལ་བྱ་རྣམས་དང་། ཞུ་བ་པོའི་འཁོར་ཟླ་བ་བཟང་པོས་
གསོལ་བ་བཏབ་པ་ལས། འཇིག་རྟེན་དང་འཇིག་རྟེན་ལས་འདས་པའི་
དབང་བྱིན་ནས། ལྷ་དང་ལྷ་མ་ཡིན་ལ་སོགས་པ་རྣམས་སངས་རྒྱས་ཉིད་དུ་
ལུང་བསྟན་ཏེ། ཆོས་རྩ་བའི་རྒྱུད་སྟོང་ཕྲག་བཅུ་གཉིས་པ་བཀའ་སྩལ་ཏོ། །
མདོར་བསྡུས་དང་པོའི་འགྲེལ་པར་རྩ་བའི་རྒྱུད་ཀྱི་ལུང་དྲངས་པ་ལས།
540



སྟོན་པ་གོའུ་ཏཾ་སྟོན་པ་པོ། །གནས་ནི་དཔལ་ལྡན་ཆོས་ཀྱི་དབྱིངས། །འཁོར་
ནི་བྱང་ཆུབ་སེམས་དཔའ་སོགས། །མི་བདག་ཟླ་བཟང་ཞུ་བ་པོ། །རྒྱུད་
བསྟན་པ་ནི་མི་རྣམས་ཀྱི། །བསོད་ནམས་ཡེ་ཤེས་དགོས་པ་ཅན། །ཞེས་སོ། །
དེ་ཡི་ནང་ནས་ཕྱུང་བའི་དབང་མདོར་བསྟན་ནི། ཟླ་བ་བཟང་པོས་གསོལ་
པ། སྟོན་པ་དབང་ནི་རྣམ་བདུན་དང་། །ཞེས་སོགས་དབང་མདོར་བསྡུས་
ནས་གསུང་བར་གསོལ་བ་བཏབ་པ་དང་། སྟོན་པས་གསུང་བར་ཞལ་གྱིས་
བཞེས་ནས་རྒྱུད་ཀྱི་དབྱེ་བ་དང་དབང་བཅུ་གཅིག་གི་དབྱེ་བ་རྣམ་དག་དང་
བཅས་པ་དང་། མཆོག་ཏུ་མི་འགྱུར་བའི་དབང་གི་སྒྲུབ་ཐབས་སྦྱོར་བ་ཡན་
ལག་དྲུག་རྣམས་གསུངས་པ་སྟེ། འདི་རྩ་རྒྱུད་ཀྱི་ལེའུ་དང་པོ་ན། ལེའུ་འོག་
མ་རྣམས་ཀྱི་མདོར་བསྟན་རེ་ཡོད་པའི། འདི་དབང་གི་མདོར་བསྟན་ཟུར་
དུ་ཕྱུང་བ་སྟེ། རྩ་རྒྱུད་ཀྱི་དུམ་བུའོ། །དེ་ལས་བསྡུས་པའི་རྒྱུད་ནི། ཐམས་
ཅད་མཁྱེན་དང་ཞེས་སོགས་ཚིགས་བཅད་དང་པོས་རྒྱུད་ཀྱི་གླེང་གཞི་་་་
བསྟན། གཉིས་པས་གསུང་བར་ཞལ་གྱིས་བཞེས་པ། གསུམ་པས་རྒྱུད་ཀྱི་
སྦས་པའི་དོན་སྟོང་ཆེན་ཡིག་ལྔ་ཡིག་དྲུག་ལ་སོགས་པ་ངེས་པའི་དོན་མདོར་
བསྟན་པ་སྟེ། དེ་རྣམས་ཀྱིས་རྒྱུད་ཀྱི་དོན་མདོར་བསྟན་ནས། ལེའུ་ལྔས་རྒྱས་
པར་འཆད་པ་ལ། འཇིག་རྟེན་གྱི་ཁམས་བསྡུས་པའི་མདོར་བསྡུས་ཀྱིས་
འཇིག་རྟེན་ཁམས་ཀྱི་ངེས་དོན་དང༌། འཇིག་རྟེན་གྱི་ཁམས་འབྱུང་བའི་
མདོར་བསྡུས་ཀྱིས་འཇིག་རྟེན་ཁམས་ཀྱི་ཚད་དང་། སྐར་རྩིས་ཀྱི་མདོར་
བསྡུས་ཀྱིས་གཟའ་སྐར་གྱི་རྩིས་དང་གཟའ་སྐར་མཁའ་ལ་རྒྱུ་བའི་ཚུལ་དང་
དབྱངས་འཆར་བ་དང་འཁྲུལ་འཁོར་གྱི་མདོར་བསྡུས་ཀྱིས་སྐར་རྩིས་ཀྱི་་་་་
འབྲས་བུ་དགེ་མི་དགེ་བརྟག་པ་དང་། དགྲ་བོ་གཞོམ་པའི་ཚུལ་དང་།
541



འཁོར་ལོས་བསྒྱུར་བས་ཀླ་ཀློའི་ཆོས་འཇོམས་ཚུལ་ལ་སོགས་པའི་ངོ་བོ་ཉིད་
གནས་ལྔས་གླིང་དུམ་བུ་བཅུ་གཉིས་སུ་འཁོར་ལོས་བསྒྱུར་བ་འབྱུང་ཚུལ་ལ་
སོགས་པ་བསྟན་ཏེ། འཇིག་རྟེན་ཁམས་ཀྱི་ལེའུའོ། །དེ་ནས་རྐང་པ་གསུམ་
གྱིས་གསོལ་བ་བཏབ་པ་དང་། གཅིག་གིས་བཤད་པར་ཞལ་གྱིས་བཞེས་
ནས། ལུས་དང་ངག་དང་ཡིད་འབྱུང་བ་དང་། སྡུག་བསྔལ་དང་ཀུན་འབྱུང་
དང་འགོག་པ་དང་ལམ་ངེས་པའི་མདོར་བསྡུས་ཀྱིས་མངལ་དུ་ཁུ་ཁྲག་ནས་
འཕེལ་ནས་རིམ་གྱིས་ལུས་འགྲུབ་པའི་ཚུལ་དང་། ཀུན་འབྱུང་བདེན་པའི་
མདོར་བསྡུས་ཀྱིས་གྲུབ་པའི་ལུས་ལ་རྩ་དང་རླུང་ལ་སོགས་པ་ཇི་ལྟར་གནས་
པའི་ཚུལ་དང་། འཁོར་ལོས་བསྒྱུར་བ་དང་ཀླ་ཀློའི་དུས་ཀྱི་འཁོར་ལོའི་
རིགས་ཀྱི་རྒྱུད་དང་རྩའི་རིགས་འབྱུང་བའི་མདོར་བསྡུས་ཀྱིས་གནས་པའི་་་་
ལུས་ལ་ཕྱི་ནང་གཞན་གྱི་ཆོས་དབྱེར་མེད་དུ་ཚང་བར་བསྟན་པ་དང༌། རྩ་
ཆད་དང་འཆི་ལྟས་ཀྱི་མདོར་བསྡུས་ཀྱིས་ཚང་བའི་སེམས་འཆི་བའི་ཚུལ་་་་་
སྟོན་པ་དང་། འཇིག་རྟེན་ཀུན་རྫོབ་ཀྱི་སྐྱེ་བ་དང་འགག་པའི་རྒྱུར་གྱུར་པའི་
སྐད་ཅིག་མཚན་ཉིད་དུས་ཀྱི་འཁོར་ལོ་ངེས་པའི་མདོར་བསྡུས་ཀྱིས་འཆི་་་་
ཞིང་སྐྱེ་བའི་རྒྱུ་སྟོན་པ་དང་། བཅུད་ལེན་ལ་སོགས་པ་ངེས་པ་དང་བྱིས་
པའི་རྒྱུད་ཀྱི་མདོར་བསྡུས་ཀྱིས་འཆི་ལྟས་དང་འཆི་བའི་རྒྱུ་ཤེས་ནས་འཆི་བ་
བླ་ཞིང་ལུས་གནས་པའི་ཐབས་སྟོན་པ་དང་། རང་གཞན་གྱི་ལྟ་བ་རིག་
པས་དཔྱད་པའི་མདོར་བསྡུས་ཀྱིས་ལུས་གནས་ནས་ཡང་དག་པའི་ལམ་ལ་
འཇུག་པར་བསྟན་པ་སྟེ། ནང་སེམས་ཅན་ཁམས་ཀྱི་ལེའུའོ། །དེ་ནས་དབང་
གི་ལེའུ་ལ། རྐང་པ་གསུམ་གྱིས་གསོལ་བ་བཏབ་པ་དང་། གཅིག་གིས་
བཤད་པར་ཞལ་གྱིས་བཞེས་ནས། སློབ་དཔོན་ལ་སོགས་པ་ལས་རབ་
542



འབྱམས་ཐམས་ཅད་ཀྱི་སྒྲུབ་ཐབས་ཀྱི་མཚན་ཉིད་མདོར་བསྡུས་ཀྱིས་སློབ་་་
དཔོན་དང་སློབ་མའི་མཚན་ཉིད་དང་། སློབ་དཔོན་གྱིས་གཞན་དོན་བསྒྲུབ་
པའི་དོན་དུ་ལས་རབ་འབྱམས་སྒྲུབ་པའི་ཐབས་དང་། སྲུང་བའི་འཁོར་
ལོ་སྔོན་དུ་འགྲོ་བ་ས་ལ་སོགས་པ་གཟུང་བའི་མདོར་བསྡུས་ཀྱིས་ལས་རབ་་་
འབྱམས་ཀྱི་མཚན་ཉིད་ཤེས་ནས་རང་དང་གནས་བསྲུངས་ཏེ་སློབ་མ་བསྡུ་
ཞིང་ས་གཟུང་བའི་ཆོ་ག་དང་། དཀྱིལ་འཁོར་བྲི་བའི་མདོར་བསྡུས་ཀྱིས་
ས་བཟུང་ནས་དཀྱིལ་འཁོར་བྲི་བའི་ཚུལ་དང་། དཀྱིལ་འཁོར་དུ་དབང་
བསྐུར་བའི་མདོར་བསྡུས་ཀྱིས་བྲིས་པའི་དཀྱིལ་འཁོར་དུ་བྱིས་པ་འཇུག་པའི་
དབང་བདུན་བསྐུར་ཚུལ་དང་། རབ་གནས་དང་ཚོགས་འཁོར་གྱི་ཆོ་ག་
དང་རྣལ་འབྱོར་གྱི་སྤྱོད་པའི་མདོར་བསྡུས་ཀྱིས་དབང་བསྐུར་བའི་སློབ་མ་
རྡོ་རྗེ་སློབ་དཔོན་དུ་རབ་ཏུ་གནས་པ་དང་རྟེན་གསུམ་གྱི་རབ་ཏུ་གནས་པ་
དང་དབང་གོང་མའི་ཆོ་ག་དང་ཚོགས་འཁོར་དང་རྣལ་འབྱོར་གྱི་སྤྱོད་པ་་་་
རྣམས་དང་། ཕྱག་རྒྱ་དང་ལྟ་སྟངས་དང་དཀྱིལ་འཁོར་གཤེགས་སུ་གསོལ་
བ་དང་དཔའ་བོའི་སྟོན་མོ་མདོར་བསྡུས་ཀྱིས་སྤྱོད་པའི་སྐབས་སུ་དགོས་་་་་
པའི་ཕྱག་རྒྱ་དང་ལྟ་སྟངས་དང་དབང་གི་མཐར་དཀྱིལ་འཁོར་འཁོར་ལོ་་་་
གཤེགས་སུ་གསོལ་བ་དང་། གཤེགས་ནས་དཔའ་བོའི་སྟོན་མོ་བྱེད་ཚུལ་
རྣམས་བསྟན་ནོ། །དེ་ནས་སྒྲུབ་ཐབས་ཀྱི་ལེའུ་ལ། རྐང་པ་གསུམ་གྱིས་
གསོལ་བ་བཏབ་པ་དང་། གཅིག་གིས་བཤད་པར་ཞལ་གྱིས་བཞེས་པ་དང་།
ཚིགས་བཅད་གཅིག་གིས་བསྒྲུབ་བྱ་བཅོམ་ལྡན་འདས་ཀྱི་སྐུའི་རྣམ་དག་་་་་
དང་། མདོར་བསྡུས་ལྔས་དེ་སྒྲུབ་པའི་ཐབས་བཤད་དེ། དེ་ལ་གནས་དང་
བསྲུང་བ་དང་སྡིག་པ་བཤགས་པ་ལ་སོགས་པའི་མདོར་བསྡུས་ཀྱིས་གང་དུ་
543



སྒྲུབ་པའི་གནས་དང་བར་ཆད་སྲུང་ཞིང་ཚོགས་གཉིས་བསག་ཚུལ་དང་།
བསྐྱེད་པའི་རིམ་པ་ཀུན་རྫོགས་པའི་མདོར་བསྡུས་ཀྱིས་སྟོང་པ་ལས་མངལ་
འཛིན་པའི་ཚུལ་ གྱིས་བསྐྱེད་ པའི་རིམ་པ་དཀྱིལ་འཁོར་རྒྱལ་མཆོག་དང༌།
སྲོག་དང་ལྷ་བསྐྱེད་པའི་མདོར་བསྡུས་ཀྱིས་མངལ་ནས་ཕྱི་རོལ་ཏུ་སྐྱེ་བའི་་་་
རིམ་པས་བསྐྱེད་རིམ་རྫོགས་པར་བྱེད་པའི་ཡན་ལག་དང་། བསྐྱེད་པའི་
རིམ་པ་དང་རྫོགས་པའི་རིམ་པའི་སྒྲུབ་ཐབས་ཀྱི་མདོར་བསྡུས་ཀྱིས་བཙས་
ནས་ལོ་བཅུ་དྲུག་ནས་བདེ་བ་མྱོང་བའི་རིམ་པས་ཐུགས་དང་ཡེ་ཤེས་རྫོགས་
བྱེད་ཐིག་ལེ་དང་ཕྲ་མོའི་རྣལ་འབྱོར་དང་། སྣ་ཚོགས་པའི་འཕྲིན་ལས་ཀྱི་
མདོར་བསྡུས་ཀྱིས་ལོ་བཅུ་དྲུག་ནས་བུ་དང་བུ་མོ་སྤྲོ་བ་བཞིན་དུ་སྲོག་དང་
གཟུགས་བརྙན་རྫོགས་ནས་འཕྲིན་ལས་སྣ་ཚོགས་པ་སྒྲུབ་པའི་ཐབས་རྣམས་
གསུངས་སོ། །དེ་ནས་ཡེ་ཤེས་ཀྱི་ལེའུ་ལ། རྐང་པ་གསུམ་གྱིས་གསོལ་བ་
བཏབ་པ་དང་། རྐང་པ་གཅིག་གིས་བཤད་པར་ཞལ་གྱིས་བཞེས་ནས་རྣལ་
འབྱོར་མའི་རྒྱུད་ལ་སོགས་པ་སྤྲོ་བའི་མདོར་བསྡུས་ཀྱིས་ཕུང་པོ་ཁམས་དང་
སྐྱེ་མཆེད་ཐམས་ཅད་སྒྲིབ་བྲལ་དུ་ཟད་པ་རྟེན་དང་བརྟེན་པའི་ལྷའི་འཁོར་
ལོ་དང་། སྐུ་བཞི་ལ་སོགས་པ་རྣམ་པར་དག་པ་ངེས་པའི་མདོར་བསྡུས་ཀྱིས་
སྒྲིབ་བྲལ་གྱི་སྐུ་བཞི་ལ་སོགས་པའི་མཚན་ཉིད་དང༌། མཆོག་ཏུ་མི་འགྱུར་
བའི་ཡེ་ཤེས་སྒྲུབ་པའི་མདོར་བསྡུས་ཀྱིས་དེའི་རྒྱུ་དབང་བཞི་པ་མཆོག་ཏུ་མི་
འགྱུར་བའི་ཡེ་ཤེས་དང་། གདུལ་བའི་ཐབས་སྣ་ཚོགས་ཀྱི་མདོར་བསྡུས་
ཀྱིས་སངས་རྒྱས་ནས་སེམས་ཅན་གྱི་དོན་སྣ་ཚོགས་མཛད་པ་མཚོན་པའི་་་་་
བརྡར་མཆོག་དང་ཐུན་མོང་གི་སྒྲུབ་ཐབས་སྣ་ཚོགས་གསུངས་སོ། །མཇུག་
གི་ཚིགས་བཅད། དུས་ཀྱི་འཁོར་ལོའི་སྟོན་པ་ཡོན་ཏན་དང་བསྡུས་རྒྱུད་
544



བསྡུས་ཚུལ་ལ་སོགས་པ་གསུངས་པ་བཅུ་ནི། རྩ་བའི་རྒྱུད་ནས་བསྡུས་པ་མ་
ཡིན་ནོ། །འདི་ལ་དཀྱིལ་འཁོར་དུས་ཀྱི་འཁོར་ལོ་ལ་འཁོར་མང་ཉུང་གིས་ཕྱེ་
ན་དུ་མར་འགྱུར་ཡང་། གཙོ་བོ་གཅིག་པའི་ཕྱིར་གཅིག་ཏུ་བརྩིས་ལ། ཐིག་
སྐུད་ཀྱི་སྐབས་ནས་སྐུ་གསུང་ཐུགས་རྡོ་རྗེས་གཙོ་བྱས་པའི་དཀྱིལ་འཁོར་་་་་
གསུམ་གྱི་མཚོན་དོན་གསུངས་པ་དང་བཞི། རྡོ་རྗེ་ཤུགས་ལ་སྲུང་འཁོར་གྱི་
དཀྱིལ་འཁོར་དང་འབྱུང་པོ་སྒྲུབ་པའི་དཔའ་བོ་གཅིག་པ་དང་། ཀླུ་བརྒྱད་
ཀྱིས་བསྐོར་བའི་དང་དཀྱིལ་འཁོར་གསུམ། དབང་ལེར་རྣལ་འབྱོར་མ་
རིགས་སུམ་ཅུ་རྩ་དྲུག་གི་དཀྱིལ་འཁོར་དང་། དེའི་ཤུགས་ལ་རྣལ་འབྱོར་པ་
རིགས་སུམ་ཅུ་རྩ་དྲུག་གི་དཀྱིལ་འཁོར་དང་གཉིས། སྒྲུབ་ལེའི་ཚིགས་བཅད་
བརྒྱ་སོ་བདུན་པར། ལས་སོ་སོ་སྒྲུབ་པ་ལ་གཙོ་བོ་ནས་དུར་ཁྲོད་ཀྱི་མཐར་
ལྷ་རེ་རེ་བའི་དཀྱིལ་འཁོར་དུ་འགྱུར་བར་བཤད་པས་དཀྱིལ་འཁོར་ལྔ་བརྒྱ་
དང་བརྒྱད་ཅུ་རྩ་དྲུག འཁོར་ལོ་སྡོམ་པ་ཆེ་ཆུང་གཉིས། སྒྱུ་འཕྲུལ་དྲ་བ་
གསུམ། གསང་བ་འདུས་པ་དྲུག་པོ་ལ་གཙོ་བོ་འཕོ་བར་དངོས་སུ་བཤད་
པས་དཀྱིལ་འཁོར་བརྒྱ་སུམ་ཅུ་རྩ་གཉིས་ཏེ། ཀུན་བསྡོམས་ན་དཀྱིལ་འཁོར་
བདུན་བརྒྱ་དང་ཉི་ཤུ་རྩ་བདུན་ཡོད་དོ། །སྒྱུ་འཕྲུལ་དྲ་བ་སོགས་ལ་གཙོ་
བོ་འཕོ་བར་གསུངས་པའི་རིགས་པ་བསྒྲེས་ན་དུ་མར་འགྱུར་བར་ཤེས་པར་
བྱའོ། །དཔལ་དུས་ཀྱི་འཁོར་ལོའི་རྒྱུད་ཕྱི་མ་རྒྱུད་ཀྱི་སྙིང་པོ་ཞེས་བྱ་བ་ནི།
འདི་ལྟར་ཆོས་དབྱིངས་དཀྱིལ་འཁོར་དྲི་མེད་སྐུ་ལ་འཇམ་དཔལ་གྱིས་ནི་་་་་
དགེ་དང་མི་དགེ་བས། །ཞེས་སོགས་ཀྱིས་གླེང་གཞི་གསུངས་ནས་དགེ་མི་
དགེའི་ལས་འབྲས་བསྟན་པའི་སྒོ་ནས་དམ་ཚིག་དང་། ཕུང་སོགས་ཀྱི་
གནས་ལུགས་བསྟན་པའི་སྒོ་ནས་བདག་གི་དེ་ཉིད་དང་། རྟེན་འབྲེལ་ཡན་
545
，
མ་



ལག་བཅུ་གཉིས་ཀྱི་གནས་ལུགས་དང་སྐུ་བཞིའི་མཚན་ཉིད་ཀླུ་སྒྲུབ་ཀྱི་ལུང་
འདྲེན་དང་བཅས་པ་དང་། རྒྱུད་རྣམས་ཀྱི་གླེང་གཞིའི་བཤད་པ་དང་།
རིགས་ཀྱི་དབྱེ་བ་དང༌། བསམ་གཏན་གྱི་དབྱེ་བ་དང༌། སྦྱོར་བ་ཡན་ལག་
དྲུག་དང་སྤྱན་ལྔ་དང་རིགས་དྲུག་དང་། ལྷའི་རྣམ་དག་དང་། གསང་
འདུས་རིམ་ལྔའི་བཤད་པ་དང༌། བདུད་ལས་མངོན་སྤྱོད་སོགས་དགག་པ་
དང༌། རིག་འཛིག་སྒྲུབ་པ་དང་། ལྟ་སྤྱོད་དམན་པ་དགག་པ་དང་། ལྟ་སྤྱོད་
ཡང་དག་པ་བསྟན་པ་དང་། གང་ཟག་དང་། ལྟ་སྤྱོད་དང་། ཡུལ་ཆོས་དང་།
ཆོས་ལུགས་ངན་པ་ལུང་བསྟན་པ་དང་། ཆོས་ལུགས་ཐ་དད་དུ་མ་དང་དེ་
རྣམས་འབྱུང་བའི་གནས་ལུང་བསྟན་པ་དང་། རིགས་ལྡན་གྱིས་ཀླ་ཀློ་
འཇོམས་ཚུལ་དང༌། གནོད་པ་ཞི་བའི་དོན་དུ་གཟུངས་གྲ་ལྔའི་ཆོ་ག་བྱ་བ་
དང་། སྤྱོད་ངན་བྱེད་པ་གནས་ནས་བསྐྲད་པ་དང༌། དགེ་བ་སྤྱོད་པའི་ཕན་
ཡོན་དང་། སངས་རྒྱས་མྱ་ངན་ལས་འདའ་བའི་དགོངས་པ་དང་། སངས་
རྒྱས་ཀྱིས་ཆོས་བསྟན་ཚུལ་དང༌། དེ་འཇམ་པའི་དབྱངས་ཀྱིས་བསྡུས་ཚུལ་
རྣམས་གསུངས་སོ། །འདི་ལ་ཤོ་ལོ་ཀ་བརྒྱ་ལྔ་བཅུ་རྩ་བདུན་ཡོད་དོ། །དབང་
རབ་བྱེད་ནི། བསྡུས་རྒྱུད་ལས་ཕྱུང་བ་ཡིན་པས་དེ་ཉིད་དུ་གཏོགས་སོ། །རྩ་
མིའི་རྒྱུད་གསུམ་ནི། བླ་མ་རྣམས་རྒྱུད་ཡང་དག་ཏུ་མི་མཛད་པས་མ་བཀོད་
དོ། །དེ་རྣམས་བོད་དུ་འགྱུར་བའི་རྒྱུད་སྡེ་རང་གིས་མཐོང་བ་རྣམས་ཀྱི་
གསུངས་ཚུལ་དང་རིགས་ཀྱི་དབྱེ་བ་རྣམས་བཀོད་པ་སྟེ། གཞན་གོང་དུ་
སྨོས་པའི་རྩ་བའི་རྒྱུད་རྒྱས་པ་རྣམས་ནི། ཁ་ཅིག་རིག་འཛིན་གྱི་གནས་ན་
མཁའ་འགྲོ་མའི་ཕྱག་ན་ཡོད་ཅེས་ཟེར། ཁ་ཅིག་ཨུ་རྒྱན་གྱི་གནས་ན་མཁའ་
འགྲོ་མའི་ཕྱག་ན་ཡོད་ཅེས་ཟེར། སློབ་དཔོན་ཤཱནྟི་པ་ནི་ཀླུའི་ཡུལ་ན་ཡོད་
546



པར་བཞེད་དེ། དགྲ་ནག་གི་འགྲེལ་པར། ཁ་ཅིག་ན་རེ། གཞུང་རབ་རྒྱས་པ་
ནི་རིག་པ་འཛིན་པའི་གནས་ན་མཁའ་འགྲོ་མ་རྣམས་ཀྱིས་གུས་པར་བཟུང་
ནས་གནས་སོ་ཟེར་ཏེ། བདག་གིས་ནི་འདི་ལྟ་བུའི་ལུང་མ་མཐོང་ངོ༌། །ཞེས་
པ་དང་། དེ་ཉིད་གང་ན་གནས་ཤེ་ན། སའི་འོག་ན་ཀླུ་རྣམས་ཀྱིས་བདག་
གིར་བྱས་ནས་གནས་ཏེ། བསྟན་པ་རབ་ཏུ་རྒྱས་པ་རྣམས་ནི་མི་རྣམས་རབ་
ཏུ་སྣོད་དུ་མ་གྱུར་པས། རབ་ཏུ་བསྡུས་པ་ཙམ་ཞིག་འཛམ་བུའི་གླིང་ན་སྤྱོད་
ཀྱི་ཕལ་ཆེར་ནི་དེ་ན་གནས། ཞེས་གསུངས་པས་སོ། །རྩ་རྒྱུད་ཁ་ཅིག་ཤམྦྷ་ལ་
ནའང་ཡོད་པར་མངོན་ནོ། །གཞན་བོད་དུ་མ་འགྱུར་བ་རྣམས་དང་།
འགྱུར་ཡང་ད་ལྟ་དཔེ་མ་རྙེད་པ་རྣམས་ཀྱིས་དོན་ཅི་སྟོན་དང་རིགས་ཀྱི་་་་་་
དབྱེ་བ་གང་ཡིན་མ་ཤེས་སོ། །
གཉིས་པ་ལ། བྱ་བ་དང་། སྤྱོད་པ་དང་། རྣལ་འབྱོར་དང་། རྣལ་
འབྱོར་ཆེན་པོའི་རྒྱུད་བསྡུས་ཚུལ་དང་བཞིའི་དང་པོ་ནི། འཇམ་དཔལ་རྩ་
རྒྱུད་ལས། འདིར་ནི་གསུང་རབ་མ་ལུས་པ། །ཡན་ལག་བཅུ་གཉིས་བདེ་
འབྱུང་ནས། །མདོ་དང་འདུལ་བ་མངོན་པའི་ཆོས། །ནམ་མཁའི་དུད་བཞིན་
མ་གྱུར་ཏམ། །དཔའ་བོ་ཆེན་པོ་ནུབ་གྱུར་ནས། །བསྟན་པ་འཇིག་པར་
འགྱུར་བ་དང་། །སངས་རྒྱས་གསུངས་པའི་བཀའ་འདི་ནི། །མ་ལུས་བདག་
གིས་བསྡུ་བར་བྱ། །རྫུ་འཕྲུལ་ཆེན་པོ་འདོད་ཆགས་བྲལ། །མ་ལུས་ལྷན་ཅིག་
འགྲོ་བར་བྱ། །མ་ག་དྷ་ཡི་གྲོང་མཆོག་དང་། །གྲོང་ཁྱེར་བཟང་པོ་རྒྱལ་པོའི་
ཁབ། །ཀུ་ཤའི་གྲོང་ཁྱེར་ཉམས་དགའ་དང་། །རི་ནི་རྡོ་མཆོག་མཐོང་བ་
དང་། །ཡུལ་བཟང་ཡངས་པ་ཅན་དང་ནི། །མཆོད་རྟེན་གནས་ནི་ལེགས་
མཛེས་པ། །དེ་བཞིན་རྣམ་པ་དུ་མ་ཡིས། །བསྟན་པ་བསྡུ་བའི་ཆེད་དག་ཏུ། །
547



འདུས་ནས་སྨྲ་བ་ཀུན་སྨྲ་བ། །རྫུ་འཕྲུལ་ཆེན་པོ་བྱེད་པར་འགྱུར། །ཞེས་སྟོན་
པ་མྱ་ངན་ལས་འདས། དགྲ་བཅོམ་པ་རྣམས་ཀྱང་འདས་ནས། སྡེ་སྣོད་
གསུམ་ནམ་མཁའི་དུད་པ་བཞིན་ཡལ་ན་བསྟན་པ་འཇིག་པས་བཀའ་བསྡུ་
བར་དགོངས་ནས་མ་ག་དྷ་ལ་སོགས་པའི་ཡུལ་ཐ་དད་ཀྱི་དགེ་སློང་དགྲ་་་་
བཅོམ་པ་རྣམས་འདུས་ནས་བཀའ་བསྡུ་བར་ལུང་བསྟན་ནོ། །དེ་ནས་འོད་
སྲུང་གིས་སྐུ་གདུང་རྣམས་སོ་སོར་བགོས་ནས་བྱིན། མ་སྐྱེས་དགྲའི་སྐལ་བ་
ཁྱེར་ནས་རྒྱལ་པོའི་ཁབ་ཏུ་འོངས་ཏེ། རྒྱལ་པོ་མ་སྐྱེས་དགྲའི་སྡུག་བསྔལ་
བསལ་ནས། དགྲ་བཅོམ་པ་རྣམས་འདུས་ཏེ་སྡེ་སྣོད་གསུམ་གཞུང་སོ་སོར་
བསྡུས་ནས་སེམས་ཅན་གྱི་དོན་བྱེད་པར་ལུང་བསྟན་ཏེ། ཇི་སྐད་དུ། དེ་
ནས་སློབ་མའི་མཆོག་གྱུར་པ། །པི་པལ་ཕུག་ན་གནས་པ་དེ། །རྫུ་འཕྲུལ་ཆེན་
པོ་འདོད་ཆགས་བྲལ། །ཐུབ་པ་མ་ལུས་འདུས་ནས་ནི། །གསུང་རབ་ཡན་
ལག་བཅུ་གཉིས་དང་། །འདུལ་བ་མ་ལུས་སྡུད་པར་བྱེད། །གང་ཞིག་ཆོས་ནི་
ངས་བསྟན་དང་། །དེ་བཞིན་སྔོན་གྱི་རྒྱལ་བ་མཆོག །དེ་ནི་སློབ་མའི་མཆོག་
དེས་ཀྱང་། །རྣམ་པ་གསུམ་དུ་ཡང་དག་བསྟན། །འདུལ་བ་དང་ནི་མངོན་པ་
དང་། །མདོ་སྡེའི་དབྱེ་བས་གཞུང་དུ་བྱས། །སེམས་ཅན་འཆིང་བ་གསུམ་
ལས་བཀྲོལ། །ཉེས་པ་གསུམ་པོ་སྐེམ་པར་བྱེད། །དཔའ་བོ་སྡུག་བསྔལ་
གསུམ་ལས་དགྲོལ། །རྟག་ཏུ་ཐེག་པ་གསུམ་ལ་དགོད། །སངས་རྒྱས་རྣམས་
ཀྱིས་བསྟན་པའི་དོན། །བློ་ཡི་མཆོག་ནི་བྱེད་པར་འགྱུར། །ཞེས་གསུངས་
སོ། །འོ་ན་ཕྱི་མཚན་ཉིད་དང་མཐུན་པར་འདུག་པས། མདོ་སྡེ་ཀུན་དགའ་
བོས། འདུལ་བ་ཉེ་བར་འཁོར་གྱིས། མངོན་པ་འོད་སྲུང་གིས་བསྡུས་པར་
འགྱུར་ལ། དེ་ལྟར་ན་སྔགས་ཀྱི་རྒྱུད་སྡེ་ཐམས་ཅད་ཕྱག་རྡོར་གྱིས་བསྡུས་
548



པར་བཤད་པ་དང་འགལ་ཞིང་། གཙུག་ཏོར་དཀར་མོའི་འགྲེལ་པ་ལས་
ཀྱང་། ལྕང་ལོ་ཅན་གྱི་ཕོ་བྲང་ན་གནས་པ་སྡུད་པར་བྱེད་པ་ལག་ན་རྡོ་རྗེ་ལ་
འཁོར་ས་བཅུའི་བྱང་ཆུབ་སེམས་དཔའ་ཀུན་ཏུ་བཟང་པོ་དང་། རྡོ་རྗེ་ཆོས་
ལ་སོགས་པས་བླ་གོས་ལྔ་བརྒྱ་སྟན་དུ་བཏིང་ནས། ཆོས་ཀྱི་འཁོར་ལོ་བསྐོར་
བའི་མདོ། །བདེ་བར་གཤེགས་པས་གང་དུ་གསུངས། །རྡོ་རྗེ་འཆང་བ་ཁྱོད་
སྨྱོས་ཤིག །ཤེས་རབ་སྲས་པོ་ཁྱོད་སྨོས་ཤིག །ཅེས་གསོལ་བ་བཏབ་པའི་
རྗེས་ལ་འདི་སྐད་བདག་གིས་ཐོས་པ་ཞེས་གླེང་བསླང་བ་གསུངས་སོ། །ལྕང་
ལོ་ཅན་གྱི་བདག་པོ་ས་བཅུའི་དབང་ཕྱུག་གི་བློ་དྲན་པ་ཉམས་པ་མེད་པའི་
ཏིང་ངེ་འཛིན་གྱིས་ཚིག་དང་དོན་མ་ལུས་པ་ནི་འདི་སྐད་དོ། །ཞེས་གསུངས་
པ་དང་འགལ་ཞེ་ན། སྐྱོན་མེད་དེ། བྱ་བའི་རྒྱུད་ནི་མདོ་སྡེའི་ཁོངས་སུ་
གཏོགས་ལ། ཀུན་དགའ་བོ་ནི་ཕྱག་རྡོར་ཡིན་པར་བཤད་པའི་ཕྱིར་རོ། །
གཉིས་པ་ནི། ཕྱག་རྡོར་དབང་བསྐུར་བའི་རྒྱུད་ལས། བསྟན་པ་ཕྱག་ན་རྡོ་
རྗེ་ལ་གཏད་པར་བཤད་པའི་ཕྱིར་དང་། རྣམ་སྣང་མངོན་བྱང་གི་འགྲེལ་པ་
ལས་ཀྱང་། ཕྱག་ན་རྡོ་རྗེས་བསྡུས་པར་བཤད་དོ། །གསུམ་པ་ནི། དུས་འོག་
མིན་དུ་བཅོམ་ལྡན་འདས་རྣམ་པར་སྣང་མཛད་ཀྱིས་དེ་ཉིད་བསྡུས་པའི་་་་་
རྒྱུད་ལ་སོགས་པ་གསུངས་པའི་རྗེས་ཐོགས་སུ། གནས་རྒྱལ་པོའི་ཕོ་བྲང་
ལྕང་ལོ་ཅན་དུ། སྡུད་པ་པོ་ས་བཅུའི་དབང་ཕྱུག་གི་ཚུལ་འཛིན་པའི་རྡོ་
རྗེ་འཆང་གིས། ཉན་པའི་འཁོར་རམ་དཔང་པོ་འཛམ་བུའི་གླིང་ཏིལ་གྱི་
ས་བོན་གྱིས་གང་བ་བཞིན་དུ་དེ་བཞིན་གཤེགས་པ་ཐམས་ཅད་ཀྱིས་ཀུན་ཏུ་
གང་བར་སྣང་བཞིན་པ་ལ། ཞུ་བ་པོའི་འཁོར་ཀུན་ཏུ་བཟང་པོ་ལ་སོགས་
པའི་བྱང་ཆུབ་སེམས་དཔའ་ཆེན་པོ་རྣམས་ཀྱིས་གསོལ་བ་བཏབ་པས། རང་
549



ཉིད་ཚད་མའི་སྐྱེས་བུར་བསྒྲུབ་པའི་ཕྱིར་དང༌། ཐོས་པ་ཡང་དག་པར་
བསྟན་པའི་དོན་དུ། སྔར་ཇི་སྐད་ཐོས་པའི་དོན་བློ་ལ་གནས་པར་བྱས་ནས།
དུས་དང་། གནས་དང་། སྟོན་པ་དང་། འཁོར་ཕུན་སུམ་ཚོགས་པ་འཛོམ་
པའི་དུས་སུ། ཆོས་ཕུན་སུམ་ཚོགས་པ་འདི་ཐོས་སོ་ཞེས་སྟོན་པ། འདི་སྐད་
བདག་གིས་ཞེས་སོགས་ནས། མངོན་པར་བསྟོད་དོའི་བར་དུ་གསུངས་པ་ལ།
ཀུན་ཏུ་བཟང་པོ་ལ་སོགས་པའི་བྱང་ཆུབ་སེམས་དཔའ་ཆེན་པོ་ཐམས་ཅད་
རྗེས་སུ་ཡི་རང་ཞིང་མངོན་པར་བསྟོད་པར་གྱུར་པར་འགྲེལ་པ་དེ་ཉིད་སྣང་
བར་བཤད་དོ། །བཞི་པ་ལ། དྲང་དོན། ངེས་དོན་གཉིས་ཀྱི་དང་པོ་ནི། སྤྱིར་
གསང་སྔགས་ཀྱི་རྒྱུད་སྡེ་ཕལ་ཆེར་ཕྱག་ན་རྡོ་རྗེས་བསྡུས་པར་བཤད་པ་མང་
སྟེ། གསང་སྔགས་ཀྱི་བདག་པོ་ཡིན་པའི་ཕྱིར་དང་། དེ་བཞིན་གཤེགས་པ་
ཐམས་ཅད་ཀྱི་ཉན་པ་པོ་ཡིན་པའི་ཕྱིར་རོ། །དེ་ལའང་། ཁ་ཅིག་ས་བཅུའི་
དབང་ཕྱུག་ཕྱག་ན་རྡོ་རྗེས་བསྡུས་པར་འདོད། ཁ་ཅིག་ཆོས་ཉན་པའི་དུས་
ན་ས་བཅུའི་དབང་ཕྱུག་ཡིན་ལ། བཀའ་སྡུད་པའི་དུས་ན་སངས་རྒྱས་པར་
འདོད། ཁ་ཅིག་ས་བཅུའི་དབང་ཕྱུག་གི་ཚུལ་འཛིན་པའི་རྡོ་རྗེ་འཆང་བས་
བསྡུས་པར་འདོད་དོ། །དེ་ལ་འགྲེལ་པ་དག་ལས། རྒྱུད་ཀྱི་ཞུ་བ་པོ་གང་ཡིན་
དང༌། མཇུག་ཏུ་རྒྱུད་གང་ལ་གཏད་པ་དེ་སྡུད་པ་པོ་ཡིན་པར་ཤས་ཆེ་བར་
བཤད་དེ། བརྟག་གཉིས་རྡོ་རྗེ་སྙིང་པོས་བསྡུས་པ་དང་། བདེ་མཆོག་སྡོམ་
འབྱུང་ཕྱག་རྡོར་གྱིས་བསྡུས་པ་དང༌། རྡོ་རྗེ་མཁའ་འགྲོ་ཕག་མོས་བསྡུས་པ་
དང་། རྡོ་རྗེ་བདུད་རྩི་མཱ་མ་ཀཱིས་བསྡུས་པ་ལྟ་བུའོ། །ཐབས་རྒྱུད་གསང་བ་
འདུས་པ་ནི། ཡེ་ཤེས་ཞབས་ལུགས་ཀྱི་འགྲེལ་པ་ཁ་ཅིག་རྒྱུད་རྡོ་རྗེ་ཆོས་ལ་
གཏད་རྡོ་རྗེ་ཆོས་ནི་སྤྱན་རས་ གཟིགས་ཏེ་ལྕེ་རྣམ་པར་དག་པ་ཡིན་པས།
550



བསྟན་པ་འདི་ལ་གསུང་རྡོ་རྗེ་གཙོ་བའི་ཕྱིར་དེས་བསྡུས་སོ། །ཞེས་འཆད་
ཀྱང་། ཟླ་བ་གྲགས་པ་སོགས་ཕལ་ཆེར་གྱིས་རྡོ་རྗེ་ཆོས་ནི་ཕྱག་ན་རྡོ་རྗེ་ལ་
རྒྱུད་གཏད་ནས་ཆོས་ཀྱི་རྒྱལ་པོར་དབང་བསྐུར་བའི་མིང་ཡིན་པས་ཕྱག་་་་་
རྡོར་གྱིས་བསྡུས་པར་བཞེད། མ་རྒྱུད་ཀྱང་ཕལ་ཆེར་ཕྱག་རྡོར་གྱིས་བསྡུས་
པར་བཤད་པ་མང་ཞིང་རྒྱུད་དང་ཡང་མཐུན་ཏེ། ཡེ་ཤེས་ཐིག་ལེ་ལས། ཀྱེ་
བཅོམ་ལྡན་འདས་མ་འོངས་པའི་དུས་སུ་ཡང་དག་པར་གསང་བའི་རྒྱུད་་་་་
འདི་སྐལ་བ་དང་ལྡན་པའི་ སེམས་ཅན་རྣམས་ལ་སུས་འཆད་པར་འགྱུར།
བཅོམ་ལྡན་འདས་ཀྱིས་བཀའ་སྩལ་པ། དཔལ་ཕྱག་ན་རྡོ་རྗེ་མགོན་པོས་
བཤད་པར་བྱེད་དོ། །ཞེས་དང༌། དེ་ཁོ་ན་ཉིད་སྒྲོན་མའི་རྒྱུད་ལས། གསང་
བ་ཆེན་པོའི་རྒྱུད་འདི་ནི། །ཤེས་པ་དང་ནི་བཤད་པ་སུ། །བཅོམ་ལྡན་འདས་
ཀྱིས་བཀའ་སྩལ་པ། །བྱང་ཕྱོགས་སུ་དཔལ་རྡོ་རྗེའི་གནས་ཨུ་རྒྱུན་དུ་རྒྱལ་
པོ་ཨིནྡྲ་བྷཱུ་ཏི་ཞེས་བྱ་བས་ཤེས་པ་དང་བཤད་པ་དང་སེམས་ཅན་ལ་གསལ་
བར་བྱེད་དོ། །ལྷ་མོས་གསོལ་པ། ཀྱེ་བཅོམ་ལྡན་འདས་རྒྱལ་པོ་ཆེན་པོ་ཨིནྡྲ་
བྷཱུ་ཏི་ཞེས་བྱ་བ་དེ་ས་དུའི་དབང་ཕྱུག་ལགས་བཀའ་སྩོལ་ཅིག བཅོམ་ལྡན་
འདས་ཀྱིས་བཀའ་སྩལ་པ། དཔལ་ཡེ་ཤེས་ཐིག་ལེའི་རྒྱུད་ཀྱི་རྒྱལ་པོ་ལས།
གང་ཞིག་ངས་བསྟན་པའི་ཕྱག་ན་རྡོ་རྗེའི་རྒྱལ་པོ་ཨིནྡྲ་བྷཱུ་ཏི་སྤྲུལ་པའི་སྐུས་
ས་བཅུའི་དབང་ཕྱུག་ཡེ་ཤེས་ཀྱི་སྐུ་ས་བཅུ་བཞིའི་དབང་ཕྱུག་གོ །ཞེས་
བཤད་པས། སྔར་གསང་འདུས་ཀྱི་སྐབས་སུ་བཤད་པ་བཞིན། ཨུ་རྒྱན་དུ་
རྒྱལ་པོ་ཨིནྡྲ་བྷཱུ་ཏི་འཁོར་བཅས་ལ་དབང་བསྐུར་རྒྱུད་བཤད་པའི་དུས་ཕྱིས།
རི་རབ་ཀྱི་བྱང་ཤར་གྱི་ཆ་ལྕང་ལོ་ཅན་གྱི་ཕོ་བྲང་དུ། བྱང་ཆུབ་སེམས་
དཔའ་བྱེ་བ་ཕྲག་དགུ་བཅུ་རྩ་དྲུག་འདུས་ཏེ། གསང་བའི་བདག་པོ་ལ་
551



གསོལ་བ་བཏབ་པས། གསང་བའི་བདག་པོས་གསང་སྔགས་ཀྱི་རྒྱུད་མ་ལུས་
པ་བསྡུས་ནས་ཡི་གེར་བཀོད་པར་བཞེད་དེ། བདེ་མཆོག་རྩ་རྒྱུད་ཀྱི་འགྲེལ་
པ་ཨིནྡྲ་བྷཱུ་ཏིས་མཛད་པ་ལས། ཨུ་རྒྱན་གནས་སུ་ཨིནྡྲ་བྷཱུ་ཏི་ཡིས། །བདེ་ཆེན་
ཡེ་ཤེས་མཆོག་ཏུ་ཞུས་པའི་དུས། །སྐད་ཅིག་གིས་ནི་དཔལ་ལྡན་རྒྱུ་སྐོར་གྱི། །
དཀྱིལ་འཁོར་ཆེན་པོར་སྡེ་བརྒྱད་ལྷ་མིར་བཅས། །དབང་དུ་བསྡུས་ཏེ་རིམ་
པས་འཇུག་པ་ནི། །སྒོ་བཞི་ནས་དྲངས་ལྷ་ཁྱམས་གནས་པ་ལ། །ལྷ་ཆེན་བཞི་
ལ་སོགས་པ་འཇུག་པར་མཛད། །རྒྱལ་པོ་ཨིནྡྲ་བྷཱུ་ཏི་འཁོར་བཅས་ལ། །
དབང་བསྐུར་བྱིན་རླབས་གསང་ཆེན་བླ་མེད་ཆོས། །ལྐོག་གྱུར་དག་ཏུ་རྡོ་རྗེ་
ཐེག་མཆོག་གི །ཆོས་ཀྱི་འཁོར་ལོ་བསྐོར་བར་མཛད་པའོ། །ཕྱི་དུས་རིམ་
པར་ལུང་བསྟན་སྡུད་པ་པོས། །རི་བོ་མཆོག་རབ་བྱང་ཤར་ལ་གནས་
མཆོག །ལྕང་ལོ་ཅན་གྱི་ཕོ་བྲང་ཆེན་པོར་ནི། །རྒྱུད་རྣམས་མ་ལུས་སེམས་
དཔའ་ཆེན་པོའི་ཚོགས། །བྱེ་བ་ཕྲག་ནི་དགུ་བཅུ་རྩ་དྲུག་སོགས། །འདུས་ཏེ་
རྗེ་བཙུན་གསང་བའི་བདག་པོ་ལ། །གསོལ་བ་བཏབ་ཚེ་འདི་སྐད་བདག་
ཐོས་ཞེས། །རབ་ཏུ་གསུངས་པ་གསེར་གྱི་ཤོག་གུ་ལ། །བཻ་ཌཱུརྱ་ཡི་ཞུན་མས་
ཡི་གེར་བཀོད། །དེ་ནས་མ་འོངས་དུས་ལ་དགོངས་ནས་ནི། །ཨུ་རྒྱན་གནས་
སུ་ཀླུ་ལས་གྱུར་པ་ཡི། །མཁའ་འགྲོ་མ་ཡི་ཚོགས་ལ་བྱིན་གྱིས་བརླབས། །དྷརྨ་
གྷ་ཛྷ་གསང་བའི་ཆོས་ཀྱི་མཛོད། །དཔལ་ལྡན་རང་བྱུང་ཕོ་བྲང་གནྡྷོ་ལར། །
མཁའ་འགྲོ་དབང་ཕྱུག་མངོན་པར་དགའ་མ་སོགས། །བྱིན་རླབས་དབང་
བསྐུར་ཕྱི་རབས་སྐལ་ལྡན་ལ། །རྗེས་གནང་ཉེ་བར་གདམས་པ་ལུང་བསྟན་
པའོ། །ཞེས་རྣལ་འབྱོར་མ་སྙིང་པོའི་རྒྱུད་ལས་གསུངས་པའི་དོན་ཏོ། །ཞེས་
ལུང་དུ་དྲངས་སོ། །མཁའ་འགྲོ་རྒྱ་མཚོའི་རྒྱུད་ལས་ནི། །བསྡུ་བ་མཛད་པ་
552



སོགས་རྣམས་ཀྱིས། །བདག་ལས་བགྲོད་པ་དེ་ཐོབ་བོ། །མ་མོ་ཐམས་ཅད་
འདུས་རྣམས་ཀྱིས། །རྡོ་རྗེའི་གནས་རྣམས་སུ་བསྡུས་སོ། །གཅིག་ལ་གཅིག་
གིས་བཞེད་པ་ནི། །གསོལ་བ་འདེབས་ཤིང་གསོལ་འདེབས་མཛད། །བཅོམ་
ལྡན་འདས་ཀྱིས་གསུངས་པ་ཡི། །ཚིག་འདི་ལ་ནི་མངོན་པར་དགའ། །ཞེས་
གསུངས། རྩོད་པའི་དུས་སུ་ཤཱཀྱ་ཐུབ་པས་གསུངས་པའི་རྒྱུད་རྣམས་རྡོ་རྗེ་
ཕག་མོ་ལ་སོགས་པའི་མ་མོ་འདུས་པ་རྣམས་ཀྱིས་རྡོ་རྗེའི་གནས་ཨུ་རྒྱན་དུ།
ཕན་ཚུན་དྲི་བ་དང་ལན་གྱི་ཚུལ་གྱིས་རྒྱུད་ཡང་དག་པར་བསྡུས་པས་འཁོར་
རྣམས་རྗེས་སུ་ཡི་རང་བར་གྱུར་པའོ། །དེ་ཡང་མཁའ་འགྲོ་རྒྱ་མཚོའི་རྒྱུད་
ལས། རྩ་བའི་རྒྱུད་རྒྱས་པ་ནི། སྔོན་བསྐལ་བ་དང་པོའི་དུས་སུ་གསུངས་ལ།
བསྡུས་རྒྱུད་རྣམས་རྩོད་པའི་དུས་སུ་ཤཱཀྱ་ཐུབ་པས་སྔར་གྱི་དོན་བསྡུས་ཏེ་་་་
གསུངས་པས་སྡུད་པ་པོས་བསྡུས་པར་བཤད་ལ། གུར་ལས་ཀྱང་རྒྱུད་རྒྱས་
པ་ལས་བསྡུས་རྒྱུད་སྡུད་པར་ཞུས་པས། བཅོམ་ལྡན་འདས་ཇི་ལྟར་ན་སྤྲོས་
པ་ལས་བསྡུས་པ་ལགས། བཀའ་སྩལ་པ། བསྐལ་པ་བཟང་པོ་འདི་ལ་བྱང་
ཆུབ་སེམས་དཔའ་རྣམས་དང་སོ་སོ་སྐྱེ་བོ་རྣམས་ཚེ་ཐུང་བར་འགྱུར་ཏེ། ཇི་
ལྟར་དེ་རྣམས་ཀྱིས་འཛིན་ནུས་པར་འགྱུར། ཇི་ལྟར་ན་དེ་རྣམས་ཐོས་པ་
བྱེད་པར་འགྱུར། ཇི་ལྟར་ཀུན་ཆུབ་པར་བྱེད་པར་འགྱུར། གསོལ་པ།
བཅོམ་ལྡན་འདས་ཅིའི་ཕྱིར་སྐྱེ་རྒུ་རྣམས་ཚེ་ཐུང་བར་འགྱུར་བ་ལགས། རྡོ་
རྗེ་འཛིན་པས་བཀའ་སྩལ་པ། གང་རྣམས་སློབ་དཔོན་དུ་གྱུར་པ་དེ་སྲིད་དུ།
དེ་རྣམས་རྩ་བའི་ལྟུང་བ་དང་ལྡན་པར་འགྲོ་བར་འགྱུར་བ་དང༌། གང་
རྣམས་འཇུག་པར་འགྱུར་བ་དེ་རྣམས་ནི། མི་དགེ་བ་བཅུའི་ལས་ཀྱི་ལམ་ལ་
འཇུག་པར་འགྱུར་བ་དང་། གང་རྣམས་སོ་སོ་སྐྱེ་བོ་དེ་རྣམས་ཀྱང་སྲོག་
553



གཅོད་པ་ཅན་དུ་འགྱུར་ཏེ། ཇི་ལྟར་འཛིན་ནུས་པར་འགྱུར། དེ་ལྟ་བུར་
གང་དག་བུད་མེད་ཀྱི་ཚོགས་རྣམས་འདོད་པ་ལ་གཅིག་ཏུ་མངོན་པར་ཞེན་
ཅིང་ཀུན་ཏུ་ཞེན་པར་འགྱུར་ཏེ། དེའི་ཕྱིར་རྒྱུད་རྣམས་ཐམས་ཅད་ཀྱིས་རྒྱ་
ཆེན་བསྟན་པ་མ་ཡིན་ནོ། །ཞེས་གསུངས་ལ། དེའི་དོན་ཡང་སློབ་དཔོན་
ཤཱནྟི་པས། དེ་བས་ན་བསམ་གཏན་གྱི་བདུད་རྩིའི་རོ་མ་མྱངས་པས། ཐོས་
པ་དང་བསམ་པའི་ཤེས་རབ་ཙམ་ལ་ཆགས་བཞིན་དུ་འཆི་བའི་དུས་བྱེད་་་་་
པར་མ་གྱུར་ཅིག་སྙམ་དུ་དགོངས་པས། ཆེད་དུ་གཞུང་རྒྱས་པ་མི་སྣང་བར་
བྱིན་གྱིས་བརླབས་པའོ། །ཞེས་བཤད་དོ། །སློབ་དཔོན་བརྒྱ་བྱིན་སྡོང་བོ་ལ་
སོགས་པ་ཁ་ཅིག སྟོན་པས་སྤྲུལ་བཤད་མཛད་པའི་དོན་སྡུད་པ་པོས་གདུལ་
བྱའི་དབང་པོ་ལ་ལྟོས་ནས་རྒྱུད་རྒྱས་འབྲིང་བསྡུས་གསུམ་ལ་སོགས་པར་་་་་
བསྡུས་པར་བཞེད་དོ། །དུས་ཀྱི་འཁོར་ལོ་ནི། སྟོན་པས་རྩ་རྒྱུད་གསུངས་
པའི་རྗེས་སུ་རྒྱལ་པོ་ཟླ་བ་བཟང་པོས། རྩ་རྒྱུད་སྟོང་ཕྲག་བཅུ་གཉིས་པ་ཡང་
དག་པར་བསྡུས་ཏེ། འགྲེལ་བཤད་སྟོང་ཕྲག་དྲུག་ཅུ་པ་མཛད་ནས་མི་
རྣམས་ལ་བསྟན་ཅིང༌། དུས་འཁོར་གྱི་དཀྱིལ་འཁོར་ཡང་བཞེངས་སོ། །དེ་
འདས་ནས་ཆོས་རྒྱལ་དྲུག་གིས་ལོ་བརྒྱ་བརྒྱར་རྩ་རྒྱུད་རྩ་འགྲེལ་བསྟན་ནོ། །
དེ་ནས་འཇམ་དབྱངས་གྲགས་པས་ལོ་བརྒྱར་རྩ་རྒྱུད་བསྟན་པའི་རྗེས་སུ།
དྲང་སྲོང་རྣམས་སྨིན་པའི་དུས་མཁྱེན་ནས། ཉི་མའི་ཤིང་རྟ་ལ་སོགས་པ་
རྣམས་ལ། ཟླ་བ་ཕྱི་མ་ནག་པའི་ཉ་ལ་དྲང་སྲོང་སོགས་རིགས་བཞི་ཐམས་
ཅད་དུས་འཁོར་གྱི་དཀྱིལ་འཁོར་དུ་དབང་བསྐུར་ཏེ། རྡོ་རྗེའི་རིགས་གཅིག་
ཏུ་བྱའོ་ཞེས་གསུངས་པས་དེ་དག་མ་དད་པ་དང་། འོ་ན་ཡུལ་གཞན་དུ་
སོང་ཞིག དེ་ལྟ་མ་ཡིན་ན་ལོ་བརྒྱད་བརྒྱ་འདས་ནས་ཆུ་བོ་ཤི་ཏའི་བྱང་དུ་
554



ཀླ་ཀློའི་ཆོས་འཇུག་པར་འགྱུར་རོ་ཞེས་གསུངས་པས། དེ་དག་རང་གི་ཉེ་
འབྲེལ་དང་བཅས་པ་རྣམས་འཕགས་པའི་ཡུལ་དུ་འགྲོ་བར་ཆས་ནས། ཡུལ་
གཞན་མཐའི་ནགས་ཚལ་ཞིག་ཏུ་ཞུགས་སོ། །དེ་ནས་དེ་རྣམས་ཡུལ་
གཞན་དུ་སོང་ན་རིགས་བཞི་པོ་རྣམས་རྡོ་རྗེ་ཐེག་པ་ལ་མ་དད་པར་གྱུར་པ་
གཟིགས་ནས། དེ་བཟློག་པའི་ཕྱིར་གྲགས་པས་ཏིང་ངེ་འཛིན་མཛད་པའི་
མཐུས། དེ་རྣམས་ནགས་ཚལ་དེར་རྨོངས་པར་གྱུར་པ་དང་། ནགས་ཚལ་དེ་
ན་གནས་པའི་རི་ཁྲོད་པ་རྣམས་ཀྱིས་བཅིངས་ཏེ། མ་ལ་ཡའི་ཚལ་གྱི་དུས་
འཁོར་གྱི་དཀྱིལ་འཁོར་གྱི་མདུན་དུ་བསྐྱལ་བ་དང་། དེ་རྣམས་རབ་ཏུ་སད་
དེ་ངོ་མཚར་བའི་ཚིག་སྨྲས་སོ། །དེ་ལ་སློབ་དཔོན་རྒྱ་མཚོའི་བློ་གྲོས་ཀྱིས་
ཆོས་ཞུ་བར་བསྐུལ་བས་སེམས་སད་དེ། རིན་པོ་ཆེའི་མཎྜལ་ཕུལ། རིན་པོ་
ཆེའི་མེ་ཏོག་གིས་སྙིམ་པ་བཀང་ནས། བཅོམ་ལྡན་འདས་རྩ་བའི་རྒྱུད་རྒྱས་
པ་ལས་གཞུང་ཉུང་ངུར་བསྡུས་ཏེ་བདག་ཅག་རྣམས་ལ་བསྟན་དུ་གསོལ་་་་་
ཞེས་གསོལ་བ་བཏབ་པས། འཇམ་པའི་དབྱངས་ཀྱིས་རྩ་རྒྱུད་སྟོང་ཕྲག་བཅུ་
གཉིས་པ་ལས་ཡང་དག་པར་བསྡུས་པས། ཕྲེང་བ་འཛིན་པའི་སྡེབ་སྦྱོར་
གྱིས་ཚིགས་བཅད་སྟོང་སུམ་ཅུ་པ་ཡང་དག་པར་བསྡུས་ཏེ་བསྟན་ནོ། །
གཉིས་པ་ནི། དེ་ལྟར་སྟོན་པ་དང་འཁོར་དང་ཉན་པ་དང་སྡུད་པ་པོ་ཐ་
དད་དུ་ཞེན་ཅིང་དེ་ལ་མོས་པའི་གང་ཟག་དྲང་བའི་དོན་དུ། སྟོན་པ་ཉིད་
ཀྱི་ཡེ་ཤེས་ཀྱི་རྣམ་འཕྲུལ། སྟོན་པ་དང་། འཁོར་དང་། སྡུད་པ་པོ་ཐ་དད་དུ་
སྣང་བར་སྟོན་པ་ཡིན་གྱི། རྒྱུད་ཐ་དད་དུ་གྱུར་པ་མ་ཡིན་ཏེ། ཀྱེ་རྡོ་རྗེ་ལས།
འཆད་པ་པོ་ང་ཆོས་ཀྱང་ང་། །རང་གི་ཚོགས་ལྡན་ཉན་པ་ང་། །ཞེས་
གསུངས་པས་སོ། །དེ་ལྟར་རང་ལས་ཐ་དད་པ་ལྟ་བུའི་སྡུད་པ་པོས་བསྡུས་
555



པར་བསྟན་པའང་གདུལ་བྱ་དྲང་བའི་དོན་ཡིན་གྱི། ཡང་དག་པར་ན་སྟོན་
པ་ཉིད་ཀྱིས་ཨེ་ཝཾ་མ་ཡ་ཞེས་སོགས་གསུངས་པ་ལ། དབང་པོ་རྣོན་པོས་རྒྱུད་
ཐམས་ཅད་ཀྱི་དོན་མདོར་བསྡུས་ནས་བསྟན་པར་གོ །རྟུལ་པོས་སྡུད་པ་
པོའི་གླེང་གཞི་གསུངས་པར་གོ་བ་ཡིན་གྱི། སངས་རྒྱས་ཀྱིས་ཆོས་བསྟན་
པའི་དུས་ཕྱིས་སྡུད་པ་པོས་བཅུག་པའི་ཚིག་མ་ཡིན་ཏེ། ཡིན་ན་རྒྱུད་སྟོན་པ་
པོས་དེ་ལ་བཤད་པ་མཛད་པར་མི་རིགས་ལ། རྒྱུད་དུ་མ་ལས་གླེང་གཞིའི་
བཤད་པ་གསུངས་པའི་ཕྱིར། སྟོན་པ་ཉིད་ཀྱིས་གསུངས་པར་ངེས་ཏེ།
གསང་བ་གྲུབ་པ་ལས། སློབ་དཔོན་ཕལ་ཆེར་འདི་སྐད་བརྗོད། །དཔལ་ལྡན་
འདུས་པ་མདའ་ཆེན་གྱི། །རྒྱུད་ཀྱི་སྡུད་པར་བྱེད་པ་པོ། །དཔའ་བོ་འཇིག་
རྟེན་དབང་ཕྱུག་ཟེར། །བླ་མའི་ཞབས་ཀྱི་བཀའ་དྲིན་གྱིས། །དཔལ་ལྡན་
འདུས་པ་སྡུད་པ་པོ། །གཞན་དག་ཡོད་པ་མ་ཡིན་ཞེས། །བདག་ཉིད་འབའ་
ཞིག་སྨྲ་བར་བྱེད། །རྒྱུད་མཛད་པ་ནི་ཐུགས་རྗེ་ཆེ། །གསུང་བ་པོ་དེ་བརྗོད་
པའང་དེ། །དེ་ལས་གཞན་ངག་ཡོད་མིན་པས། །བདེ་ཆེན་ལས་གཞན་
གསུང་བ་མེད། །འདི་སྐད་ཐོས་པའི་ཚིག་གང་དང་། །བཞུགས་ཞེས་བྱ་བའི་
ཚིག་གནས་དང་། །ཐུགས་ཀྱི་རྡོ་རྗེ་བདག་ཉིད་ཀྱིས། །སངས་རྒྱས་ཀུན་ལ་
བསྟན་པ་ཡིན། །ཞེས་སོ། །
གསུམ་པ་བྱ་རྒྱུད་ནི། བསྟན་པ་ཇི་སྲིད་གནས་ཀྱི་བར་གནས་ཤིང་།
བསྟན་པ་སྤྱི་གནས་པའང་སྔགས་ཀྱི་མཐུ་ཡིན་པར་བཤད་དེ། འཇམ་དཔལ་
རྩ་རྒྱུད་ལས། དེ་བཞིན་ཤཱཀྱའི་གསུང་རབ་ལ། །ངེས་པར་རབ་ཏུ་བྱུང་ནས་
ནི། །འཇིག་རྟེན་མིག་གཅིག་གྱུར་པ་ཡི། །ཐུབ་པ་མཆོག་ནི་མེད་པ་ན། །རྟག་
ཏུ་སྔགས་སྨྲ་ལ་དད་པས། །བསྟན་པའི་དོན་ནི་བྱེད་པར་འགྱུར། །ཞེས་དང་།
556



སྟོབས་པོ་ཆེ་ལས། མདོ་སྡེ་འདི་ཡོངས་སུ་ནུབ་པའི་ཚེ་དེ་བཞིན་གཤེགས་
པའི་བསྟན་པ་ཡོངས་སུ་ནུབ་པར་འགྱུར་ཏེ། མཚན་ཉིད་དེས་ན་དེ་བཞིན་
གཤེགས་པའི་སྤྲུལ་པ་ཞེས་བྱའོ་ཞེས་གསུངས་པས་སོ། །སྤྱོད་པའི་རྒྱུད་དང་
རྣལ་འབྱོར་གྱི་རྒྱུད་ནི། གནས་ཚུལ་གསལ་བར་གསུངས་པ་མི་སྣང་ཡང་།
མི་ཡུལ་དུ་གནས་ཚུལ་གོང་དང་འདྲ་ལ། རྒྱུད་གསུངས་པའི་གནས་སུ་ནི་
རྟག་ཏུ་རྒྱུན་མི་འཆད་པར་གནས་པར་མངོན་ནོ། །རྣལ་འབྱོར་ཆེན་པོ་
ཐབས་ཀྱི་རྒྱུད་ནི། བསྟན་པ་སྤྱི་གནས་ཀྱི་བར་དུ་གནས་ཏེ། སྒྲོན་གསལ་
ལས། ཇི་སྲིད་འཇིག་རྟེན་དུ་ཆོས་གནས་པ་དེ་སྲིད་ཀྱི་བར་དུ་རྡོ་རྗེ་ཐེག་པ་
ལ་རྣལ་འབྱོར་ཆེན་པོའི་རྒྱུད་ཀྱི་ལུང་ལ་བརྟེན་ནས། ཞེས་གསུངས་པས་
བསྟན་པ་ཇི་སྲིད་གནས་ཀྱི་བར་དུ་རྡོ་རྗེ་ཐེག་པའང་གནས་པར་གསུངས་
སོ། །ཞལ་ལུང་ལས་ཀྱང་། འདི་དོན་རྣམ་པར་འཕོ་བྱེད་པ། །གང་གི་དུས་སུ་
གནས་པ་དེར། །སངས་རྒྱས་བསྟན་པ་རིན་ཆེན་ཡང་། །གནས་པར་རབ་ཏུ་
བ ཤད་པ་ཡིན། །བརྒྱུད་པའི་རིམ་པ་འདི་ཆད་ནས། །སངས་རྒྱས་བསྟན་པ་
ནུབ་པ་རུ། །ཀུན་གྱིས་རབ་ཏུ་ཤེས་པར་བྱ། །ཞེས་གསུངས་སོ། །ཤེས་རབ་ཀྱི་
རྒྱུད་ནི། གསང་བ་མཆོག་གི་དགྱེས་པ་ན། །ཐམས་ཅད་བདག་ཉིད་རྟག་ཏུ་
གནས། །ཞེས་གསུངས་པའི་ཕྱིར། རྟག་ཏུ་གནས་ཀྱི་ནུབ་པ་མེད། །ཅེས་
གསུངས་ཏེ། ངེས་པའི་དོན་ལ་དགོངས་པའམ་གདུལ་བྱ་དག་པ་ལ་དགོངས་
སོ། །མཁའ་འགྲོ་རྒྱ་མཚོ་ལས། ཤེས་རབ་རྒྱུད་ནི་རང་བྱུང་ཉིད། །རང་གི་
རང་བཞིན་རྟག་ཏུ་གནས། །བྱང་ཆུབ་ཕྱོགས་ཀྱི་ཆོས་རྣམས་སུ། །མི་འཇིག་
གོ་འཕང་རྗེས་འགྲོ་བ། །བསྐལ་པ་སྲེག་པའི་དུས་སུ་ནི། །གཞན་དུ་སོང་ནས་
ཡང་དག་གནས། །ཞེས་བདེ་མཆོག་ཡུལ་ཉི་ཤུ་རྩ་བཞིའི་དཔའ་བོ་དང་རྣལ་
557



འབྱོར་མ་རྣམས་ཀྱིས་ཉམས་སུ་བླངས་ཏེ་གནས་པའི་ཕྱིར་རྟག་ཏུ་མི་ནུབ་་་་
པར་གནས་སོ། །ཞེས་གསུངས་པ་ཡང་གྲུབ་པའི་དཔའ་བོ་དང་རྣལ་འབྱོར་
མ་དེ་རྣམས་ཀྱི་ངོར་མ་ནུབ་པ་ལ་དགོངས་པ་ཡིན་གྱི། འཛམ་བུ་གླིང་པའི་
མི་ཕལ་པ་རྣམས་ཀྱི་སྣང་ངོ་ལ་དགོངས་པ་མ་ཡིན་ནོ། །ཀུན་ཏུ་སྤྱོད་པའི་
རྒྱུད་ལས། མདོར་བསྟན་པ་ནི་སྤྲུལ་པ་ཡིན། །རྒྱས་བསྟན་ལོངས་སྤྱོད་རྫོགས་
པར་བརྗོད། །སླར་རྒྱས་བཏབ་པས་མ་ལུས་ཉིད། །མྱ་ངན་འདས་པ་དེ་ཉིད་
བསྟན། །ཞེས་རྩ་བའི་རྒྱུད་རྒྱས་པའི་རྒྱས་པ་ནི་ཆོས་སྐུ། རྒྱས་པ་ནི་ལོངས་སྐུ།
བསྡུས་རྒྱུད་ནི་སྤྲུལ་སྐུར་གསུངས་པས། རྒྱུད་རྒྱས་པའི་རྒྱས་པ་སངས་རྒྱས་
རྣམས་ཀྱི་ཐུགས་ལ་གནས། རྩ་རྒྱུད་རྒྱས་པ་བྱང་སེམས་ཆེན་པོ་རྣམས་
ཀྱི་སྤྱོད་ཡུལ་དུ་གྱུར་པའི་ཚུལ་གྱིས་རྒྱུན་མི་འཆད་པར་རྟག་ཏུ་གནས་ཀྱང་།
བསྡུས་རྒྱུད་ནི་སྤྲུལ་སྐུ་ལ་ལར་སྤྲུལ་པ་སྟོན་ཀྱང་ལ་ལར་མྱ་ངན་ལས་འདའ་
བ་ལྟར་སྐལ་བ་དང་མི་ལྡན་པའི་ངོར་ནུབ་པའི་ཚུལ་ཡང་སྟོན་པ་ཉིད་དོ། །
གཉིས་མེད་དུས་འཁོར་བའི་ལུགས་ཀྱིས་ནི། བསྡུས་རྒྱུད་ལས། དུས་རྣམས་
དག་གི་ལོ་ཡི་ཚད་ནི་སྟོན་ཕྲག་ཉི་ཤུ་རྩ་གཅིག་རོ་བརྒྱ་དག་དང་བཅས་པ་
སྟེ། །རེ་རེ་དག་གི་ཚད་ནི་དུས་དང་མདའ་ཡིས་བསྒྱུར་བའི་མི་རྣམས་དག་
གི་ལོ་བརྒྱ་གང་ཡིན་པའོ། །ཞེས་པ་དུམ་བུ་བཅུ་གཉིས་སུ་བསྟན་པ་ལོ་ཉི་ཁྲི་
ཆིག་སྟོང་དྲུག་བརྒྱ་གནས་ཤིང༌། དེ་ལ་རྫོགས་ལྡན་ལྔ་སྟོང་བཞི་བརྒྱ། དེ་
བཞིན་དུ་གསུམ་ལྡན་དང་། གཉིས་ལྡན་དང་། རྩོད་ལྡན་རྣམས་ལྔ་སྟོང་
བཞི་བརྒྱ་རེ་གསུངས་ཤིང་། གླིང་བཅུ་གཉིས་པོ་སོ་སོར་བགོས་པས་གླིང་
རེའི་ཐུན་མོང་མ་ཡིན་པའི་བགོ་སྐལ་ལ་སྟོང་བརྒྱད་བརྒྱ་རེ་གནས་ཤིང་།
ཐུན་མོང་དུ་ལྷོའི་གླིང་གསུམ་ལ་ལྔ་སྟོང་བཞི་བརྒྱ་གནས་སོ། །
558



ལྔ་པ། རྒྱུད་སྡེ་དེའི་དོན་གཏན་ལ་དབབ་པ།
བཞི་པ་ལ། རྒྱུད་ཀྱི་བརྗོད་བྱ་དོན་གྱི་བྱེ་བྲག རྗོད་བྱེད་རྒྱུད་ཀྱི་ཁྱད་
པར། དེའི་བྱུང་ཚུལ། དེའི་བཤད་ཐབས་དང་བཞིའི་དང་པོ་ལ། རྒྱུད་ཀྱི་
དོན་སྤྱིར་བསྟན། རྒྱུད་སྡེ་བཞིའི་སྒོ་ནས་བྱེ་བྲག་ཏུ་དབྱེ་བ་གཉིས་ཀྱི་དང་པོ་
ནི། གསང་འདུས་རྒྱུད་ཕྱི་མར། རྒྱུད་ནི་རྒྱུན་ཞེས་བྱ་བར་བརྗོད། །རྒྱུན་དེ་
རྣམ་པ་གསུམ་དུ་འགྱུར། །གཞི་དང་རང་བཞིན་ཉིད་དང་ནི། །མི་འཕྲོག་པ་
ཡི་རབ་དབྱེ་ལས། །རང་བཞིན་རྣམ་པ་རྒྱུ་ཡིན་ཏེ། །དེ་བཞིན་མི་འཕྲོག་
འབྲས་བུའོ། །གཞི་ནི་ཐབས་ཞེས་བྱ་བ་སྟེ། །གསུམ་གྱིས་རྒྱུད་ཀྱི་དོན་བསྡུས་
པའོ། །ཞེས་རྒྱུ་རྒྱུད། ཐབས་རྒྱུད། འབྲས་རྒྱུད་གསུམ་མོ། །
དེ་ལ་རྒྱུ་རྒྱུད་ནི། རང་བཞིན་གྱིས་འོད་གསལ་བ་དེ་བཞིན་གཤེགས་
པའི་ སྙིང་པོ་སེམས་ཅན་ ཐམས་ཅད་ལ་རང་ཆས་སུ་ གནས་ པ་དེ་ཡིན་ཏེ།
མན་སྙེར། དངོས་པོ་རྣམས་ཀྱི་སྟོང་པ་ཉིད་ཀྱི་ངོ་བོ་ནི། རང་བཞིན་དང༌།
རྣམ་པ་ཞེས་དོན་གཞན་མ་ཡིན་ཏེ། རང་གི་ངོ་བོ་ཞེས་པའི་དོན་ཏོ། །དེ་རྒྱུ་
སྟེ་ཉེ་བར་ལེན་པའི་བྱེད་པ་པོ་རྒྱུའི་རྡོ་རྗེ་འཛིན་པ་སྟེ། གང་འདི་རྣམས་
ཀྱི་ཐོག་མ་མེད་པའི་དྲི་མས་གོས་པའི་ངོ་བོ་ཉིད་ཀྱིས་གྲུབ་པའི་སངས་རྒྱས་
ཉིད་དེ། དེ་ཁོ་ན་ནི་དྲི་མ་མེད་པ་ཉིད་ཐོབ་པའི་མཚན་ཉིད་ཅན་སངས་
རྒྱས་ཉིད་ཀྱི་རྒྱུའི་ཞེས་པའི་དོན་ཏོ། །ཞེས་སོ། །འོ་ན་རྒྱུད་ཕྱི་མའི་དོན་གང་
ཡིན་ཞེ་ན། རྩེ་མོར། ཅི་ཕྱིར་འདི་ནི་རྒྱུད་ཕྱི་མ། །རྒྱུད་ནི་རྒྱུན་ཆགས་ཞེས་བྱ་
སྟེ། །འཁོར་བ་རྒྱུད་དུ་འདོད་པ་ཡིན། །ཕྱི་མ་ཞེས་བྱ་ཕ་རོལ་ཏེ། །རྒྱུད་ནི་ཕྱི་
མར་བརྗོད་པ་ཡིན། །རྒྱུད་ནི་རྒྱུན་ཆགས་ཞེས་བྱ་སྟེ། །ཕྱི་མ་སྔ་མ་ལས་བྱུང་
559



1|
བའི། །དེ་ཉིད་གསང་བ་སྦས་ཞེས་པ། །རྒྱུད་ནི་ཕྱི་མར་བརྗོད་པ་ཡིན། །ཅིའི་
ཕྱིར་རྒྱུད་དང་ཕྱི་མ་ཡིན། །ས་མཐར་ཕྱིན་པའི་རྒྱལ་བ་མཆོག །སྲིད་པའི་
བཙོན་ར་ལས་བརྒལ་ཡིན། །ཡང་ན་གང་ཞིག་བརྒལ་གྱུར་པ། །རྒྱུད་ནི་ཕྱི་མ་
ཡིན་པར་བཤད། །ཅེས་རྒྱུ་རྒྱུད་རྒྱུན་ཆགས་པའི་འཁོར་བ་ནི་རྩ་བའི་རྒྱུད་
ཡིན་ལ། དེ་ལས་བྱུང་ཞིང་དེའི་ཕ་རོལ་ཏུ་སོན་པ། ས་ཐམས་ཅད་ཀྱི་མཐར་
ཕྱིན་པའི་རྒྱལ་བ་ནི་རྒྱུད་ཕྱི་མ་སྟེ་འབྲས་བུའི་རྒྱུད་དོ། །འོ་ན་ཤཱནྟི་པས་རྒྱུའི་
རྒྱུན་གྱི་རང་བཞིན་ཅན་ཉིད་ཡིན་པའི་ཕྱིར་རྒྱུད་ཕྱི་མ་སྟེ་རྒྱུའི་རྒྱུད་ཅེས་བྱ་
བའི་དོན་ཏོ་ཞེས་རྒྱུ་རྒྱུད་དུ་བཤད་པ་དང་འགལ་ལོ་ཞེ་ན། སྐྱོན་མེད་དེ།
འབྲས་རྒྱུད་རིགས་བརྒྱ་ལ་སོགས་པ་ཡང་རྒྱུ་རྒྱུད་རང་བཞིན་གྱིས་འོ་་་་
གསལ་བ་དེའི་རང་བཞིན་ལས་མ་འདས་པས། དེ་ལ་དགོངས་པ་སྟེ། གདོད་
མའམ་ཐོག་མ་ནས་སངས་རྒྱས་པའི་དུས་ཀྱི་རང་བཞིན་ཉིད་ཀྱིས་རྡོར་་་་་
སེམས་ལ་སོགས་པའི་རང་བཞིན་དུ་རྟག་པར་གནས་པ། མཆོག་ཏུ་འཇིག་
རྟེན་ལས་འདས་པའི་དམ་ཚིག་ཆེན་པོའི་དེ་ཁོ་ན་ཉིད་གསང་བ་དང་གསང་
ཆེན་དུ་གྱུར་པ་ནི་རྒྱུད་ཕྱི་མ་སྟེ། དཔལ་མཆོག་དང་པོ་ལ་སོགས་པར། །རྒྱུད་
ནི་རྒྱུན་ཞེས་བྱ་བར་བཤད། །ཕྱི་མ་ཉིད་ནི་ཐོག་མར་བརྗོད། །དེ་ཉིད་གསང་
བ་གསང་ཆེན་ནི། །ཕྱི་མའི་རྒྱུད་ནི་ཡིན་པར་འདོད། །ཅེས་སོ། །དེ་ནི་བག་
ཆགས་དང་བཅས་པའི་སྒྲིབ་པ་རྣམས་ཀྱིས་མི་འཕྲོག་པའི་ཕྱིར་རམ། དབྲོག་
པར་བྱ་བའི་སྒྲིབ་པ་ཐམས་ཅད་མེད་པའི་ཕྱིར་མི་འཕྲོག་པ་འབྲས་བུའི་རྒྱུད་
དོ། །དེ་མངོན་དུ་བྱེད་པའི་ཐབས་རྒྱུད་སྡེ་བཞི་ནས་བསྟན་པའི་ལམ་གྱི་ཡན་
ལག་དང་བཅས་པ་སྟེ། རྒྱས་པར་གོང་འོག་ཏུ་བཤད་པ་བཞིན་ཏེ་ཐབས་
རྒྱུད་དོ། །
560



གཉིས་པ་ལ། བྱ་བ་དང་། སྤྱོད་པ་དང་། རྣལ་འབྱོར་དང༌། རྣལ་
འབྱོར་ཆེན་པོའི་རྒྱུད་ཀྱི་དོན་གཏན་ལ་དབབ་པ་བཞིའི་དང་པོ་ལ། བྱ་བའི་
རྒྱུད་ཀྱི་རྒྱུད་སྡེ་སྒོ་དྲུག་ཏུ་དབྱེ་བ་དང་། དེ་གསུམ་དུ་བསྡུ་བ་དང་། དེ་
ཐབས་ཤེས་རབ་ཀྱི་ཕྱོགས་གཉིས་སུ་བསྡུ་བ་དང་གསུམ་གྱི་དང་པོ་ལ།
རིགས་དྲུག་གི་དབྱེ་བ་དངོས། དེ་དག་གི་ཁྱད་པར། ཞར་ལ་བྱ་བའི་རྒྱུད་དུ་
མ་འདུས་པའི་གསང་སྔགས་བསྟན་པ་དང་གསུམ་གྱི་དང་པོ་ནི། ཆོ་ག་ཞིབ་
མོ་ལས། པདྨ་རྒྱ་ཆེན་པོའི་དཀྱིལ་འཁོར་མཐའ་དག་དང་། རྡོ་རྗེའི་རིགས་
དང་། དེ་བཞིན་གཤེགས་པའི་རིགས་དང་། ནོར་བུའི་རིགས་དང་། གླང་
པོའི་རིགས་དང་ཞེས་པས། ཆོས་ཐམས་ཅད་ཀྱི་དེ་བཞིན་ཉིད་རྟོགས་པའམ་
དེ་བཞིན་ཉིད་དུ་གཤེགས་པས་དེ་བཞིན་གཤེགས་པ་སྟེ། དེས་བྱིན་གྱིས་
བརླབས་པའི་གསང་སྔགས་ཀྱི་ལྷ་གཙུག་ཏོར་ལ་སོགས་པ་ནི། དེ་བཞིན་
གཤེགས་པའི་རིགས། ཉོན་མོངས་པས་མ་གོས་པའི་ཐུགས་རྗེའི་སྤྱན་གྱིས་
སེམས་ཅན་ལ་གཟིགས་པ་སྤྱན་རས་ གཟིགས་དབང་ ཕྱུག་གིས་བྱིན་གྱིས་
བརླབས་པའི་རིག་སྔགས་ཀྱི་ལྷ་སྒྲོལ་མ་ལ་སོགས་པ་པདྨའི་རིགས། བྱང་
སེམས་ཀུན་བཟང་ལ་ཕྱིན་དྲུག་གིས་བསྐྱེད་པའི་ཡེ་ཤེས་རྡོ་རྗེ་བྱིན་གྱིས་་་་་
བརླབས་ནས་དབང་བསྐུར་བས་ཕྱག་ན་རྡོ་རྗེ། དེས་བྱིན་གྱིས་བརླབས་པའི་
གསང་སྔགས་ཀྱི་ལྷ་ཁྲོ་བོ་ལ་སོགས་པ་རྡོ་རྗེའི་རིགས། ནོར་བུ་བཟང་པོ་
ལ་སོགས་པ་ནོར་གྱི་རྒྱུད་ཟད་མི་ཤེས་པར་བྱིན་གྱིས་བརླབས་ནས་དབུལ་བ་
སེལ་བའི་ལྷ་ནོར་བུའི་རིགས། བུ་ཚ་འཕེལ་བ་དང་ལོངས་སྤྱོད་འཕེལ་བ་
རྒྱས་པའི་ལས་གྲུབ་པར་བྱེད་པ་བུ་ལྔ་བརྒྱ་དང་འགྲོགས་ཤིང་ཆོ་ལོ་ལྔས་རྩེ་
བ་ལྔས་རྩེན་ལ་སོགས་པ་རྒྱས་པའི་རིགས་ཏེ། འདི་ལ་གླང་པོ་ཆེའི་རིགས་
561
རྒྱུ



དང་། བ་གླང་གི་རིགས་ཞེས་ཀྱང་ཟེར་རོ། །ལྔ་པོ་དེ་རྣམས་ལ་མ་གཏོགས་
པའི་ལྷ་དང་ལྷ་མ་ཡིན་ལ་སོགས་པས་སོ་སོའི་གསང་སྔགས་ཆོ་ག་དང་བཅས་
ཏེ་ཕུལ་བ་ནི་འཇིག་རྟེན་པའི་རིགས་སོ། །གཉིས་པ་ལ། རིགས་དྲུག་
གི་ཁྱད་པར་རིགས་པ་མདོར་བསྟན། གཙོ་བོ་རིགས་གསུམ་གྱི་ཁྱད་པར་
ཞིབ་ཏུ་རྒྱས་པར་བཤད་པ་གཉིས་ཀྱི་དང་པོ་ལ། ། དཔུང་བཟང་ལས། ལྷ་
དང་ལྷ་མིན་མི་ལ་ཕན་གདགས་ཕྱིར། །གསང་སྔགས་རིག་སྔགས་རྣམ་པ་སྣ་
ཚོགས་དག །བྱེ་བ་ཕྲག་གསུམ་དང་ནི་འབུམ་ཕྲག་ལྔ། །རིག་འཛིན་སྡེ་སྣོད་
བཤད་པར་རྒྱལ་བས་གསུངས། །ངས་ནི་གསང་བ་པ་རྣམས་གཞོམ་པ་
དང་། །དབུལ་བའི་སྡུག་བསྔལ་བསལ་བར་བྱ་བའི་ཕྱིར། །དཀྱིལ་འཁོར་
བཅས་ཤིང་ཕྱག་རྒྱར་ལྡན་པ་ཡི། །གསང་སྔགས་བྱེ་བ་ཕྲག་བདུན་རབ་ཏུ་
བཤད། །ཕོ་ཉ་བཅུ་དང་རིག་པའི་རྒྱལ་པོ་བདུན། །དེ་བཞིན་ཕྱག་བརྙན་
དྲུག་ཅུ་རྩ་བཞི་དང་། །ང་ཡི་སྙིང་པོ་དམ་པ་བརྒྱད་རྣམས་དང་། །ཁྲོ་བོ་དྲུག་
པོ་བདུད་རྩི་ཐབ་སྦྱོར་དང་། །རིག་པ་མཆོག་ལ་སོགས་པ་མཐུ་བོ་ཆེ། །རིག་
པའི་བདག་པོ་གསང་སྔགས་རྗེས་འབྲང་བཅས། །དེ་རྗེས་རྡོ་རྗེའི་རིགས་ནི་
གང་ཡིན་པ། །དེར་ནི་འདི་དག་ང་ཡིས་རྒྱ་ཆེར་བཤད། །སྤྱན་རས་གཟིགས་
ཀྱི་གསང་སྔགས་བྱེ་བ་ཕྲག །གསུམ་དང་དེ་བཞིན་འབུམ་ཕྲག་ལྔ་རྣམས་
བཤད། །དེ་ཡི་རིག་སྔགས་བདག་པོ་རྟ་མགྲིན་དང་། །དེ་ཡི་མིང་ཅན་དཀྱིལ་
འཁོར་དམ་པ་གསུམ། །བཅུ་གཉིས་ཕྱག་དང་བཅུ་དྲུག་པ་དང་ནི། །ཐོར་
ཚུགས་ཅོད་པན་འདོད་པ་འབྱོར་བྱེད་དང༌། །ཞལ་བཞི་དོན་ཡོད་ཞགས་པ་
བདུན་བསྟན་པ། །ས་སྟེང་གསང་སྔགས་ཉི་མ་བདུན་ལྟར་འབར། །དེ་
རྣམས་རྟ་མགྲིན་དཀྱིལ་འཁོར་གསང་སྔགས་ཏེ། །མི་ལ་མཆོག་སྦྱིན་འཇིག་
562



རྟེན་གསུམ་གྱིས་འདུད། །སྒྲོལ་མ་དཀར་མོ་གོས་དཀར་ཅན་མ་དང་། །རྣམ་
གཟིགས་རལ་པ་གཅིག་མ་དཀར་ཤམ་དང་། །གྲགས་ལྡན་ཁྲོ་གཉེར་ཅན་
དང་འདི་དག་རྣམས། །པདྨའི་རིགས་ཀྱི་རིག་སྔགས་རྒྱལ་མོ་མཆོག །དེ་དག་
དཀྱིལ་འཁོར་སྣ་ཚོགས་གཟུགས་ཅན་དང་། །ཕྱག་རྒྱ་རྣམ་པ་སྣ་ཚོགས་
རྣམས་དང་ལྡན། །རྒྱས་པའི་གསང་སྔགས་རྒྱུད་དུ་འོག་པག་ཅན། །རིག་
པའི་དབང་ཕྱུག་གསང་སྔགས་བདག་པོར་བསྒོམ། །དེ་ཡིས་གསང་སྔགས་མི་
ལ་གྲུབ་མཆོག་སྟེ། །དེ་ལ་ལྔས་རྩེན་ཡང་ནི་མངོན་པར་དགའ། །གནོད་སྦྱིན་
དབང་ཕྱུག་དེ་དང་རྟག་མཐུན་པས། །དེ་ཡི་བཀའ་ཡིས་གསང་སྔགས་
མཆོག་རྣམས་བཤད། །ལྔས་རྩེན་གྱིས་ནི་སྟོང་ཕྲག་ཉི་ཤུ་སྟེ། །དེ་ཡི་ཆུང་མས་
དེ་ཡི་ཕྱེད་བཤད་དོ། །ནོར་གྱི་བདག་པོས་སྟོང་ཕྲག་སུམ་ཅུ་སྟེ། །གང་བོའི་
ཕ་ཡིས་ཀྱང་ནི་འབུམ་བཤད་དོ། །ལྷ་དང་ལྷ་མིན་ལ་སོགས་རྒྱལ་བ་ལ། །
དད་པ་རྣམས་ཀྱིས་གསང་སྔགས་མཐའ་ཡས་བཤད། །ཅེས་སོགས་གསུངས་
ཏེ། དེ་ལ། གསུང་བ་པོའི་ཁྱད་པར། བསྟན་བྱ་ལྷའི་ཁྱད་པར། དགོས་ཆེད་
ཀྱི་ཁྱད་པར། གཞུང་ཚད་ཀྱི་ཁྱད་པར། སྔགས་ཀྱི་ཁྱད་པར་དང་ལྔའི་དང་
པོ་ནི། དེ་བཞིན་གཤེགས་པའི་རིགས་ཀྱི་རྒྱུད་རྣམས་ནི་དེ་བཞིན་གཤེགས་
པས་གསུངས། པདྨའི་རིགས་རྣམས་ནི་སྤྱན་རས་གཟིགས་ཀྱིས། རྡོ་རྗེའི་
རིགས་རྣམས་ནི་ཕྱག་ན་རྡོ་རྗེས། ནོར་གྱི་རིགས་རྣམས་ནི་ནོར་གྱི་བདག་པོ་
སྟེ་ནོར་བུ་བཟང་པོ་དང་། གང་པོའི་ཕ་ཞེས་བྱ་བ་ལྷའི་དྲང་སྲོང་རྣམ་ཐོས་
གཉིས་ཀྱིས་བཤད། རྒྱས་པའི་རིགས་ནི་ལྔས་རྩེན་དང་དེ་ཡི་ཆུང་མ་གཉིས་
ཀྱིས་བཤད། འཇིག་རྟེན་པའི་རིགས་ནི། སངས་རྒྱས་ལ་དད་པའི་ལྷ་དང་
ལྷ་མ་ཡིན་ལ་སོགས་པ་རྣམས་ཀྱིས་རང་རང་སོ་སོས་བཤད་ཅིང་སྟོན་པས་་་
563



གནང་ཞིང་རྗེས་སུ་ཡི་རང་བར་མཛད་པའོ། །གཉིས་པ་ནི། དེ་བཞིན་
གཤེགས་པའི་རིགས་ལ་གསང་སྔགས་རིག་སྔགས་རྣམ་པ་སྣ་ཚོགས་དག་
ཅེས་གསུངས་ཀྱི། དམིགས་བསལ་མ་གསུངས་པ་ལ། དེའི་འགྲེལ་པར།
གཙུག་ཏོར་རྣམས་དང་། ཡུམ་རྣམས་དང༌། ཁྲོ་བོ་རྣམས་དང༌། དེ་བཞིན་
ཁྲོ་མོ་དང་། ཕྱག་བརྙན་ལ་སོགས་པ་དང་། གཞན་ཡང་དེ་བཞིན་གཤེགས་
པའི་རིགས་སུ་བསྡུ་བའི་བྱང་ཆུབ་སེམས་དཔའ་རྣམས་དང་། གནས་གཙང་
མའི་ལྷ་རྣམས་སུ་རྣམ་གྲངས་དུ་མར་ཕྱེ་བ་དག་གོ །ཞེས་གསུངས་པས།
རིགས་ཀྱི་གཙོ་བོའམ་ཁྱབ་བདག་དེ་བཞིན་གཤེགས་པ་ནི་དངོས་སུ་མ་སྨོས་
ཀྱང་དོན་གྱིས་གོ་བས་རྣམ་པར་སྣང་མཛད་དང་། རྣམ་པར་སྣང་མཛད་
ཆེན་པོ་དང་། ཤཱཀྱ་ཐུབ་པ་དང་། རྣམ་གཟིགས་དང་། གཙུག་ཏོར་ཅན་ལ་
སོགས་པ་རྣམས་ཏེ། འཇམ་དཔལ་རྩ་རྒྱུད་ནས། སངས་རྒྱས་འོད་ཀྱི་ཟླ་བ་
དྲི་སྣང་བའི་དཔལ་ལ་སོགས་པ་གསུངས་པ་ལྟ་བུའོ། །རིགས་ཀྱི་བདག་
པོའམ་རིག་པའི་རྒྱལ་པོ་ནི་འཇམ་དཔལ་གཞོན་ནུར་གྱུར་པ་སྟེ། དེ་བཞིན་
གཤེགས་པའི་རིགས་ཀྱིས་འཁོར་ལོས་བསྒྱུར་བ་ཡིན་ཞེས་བླ་མ་གོང་མ་་་
རྣམས་གསུང་ངོ༌། །གཞན་ཡང་རིག་པའི་རྒྱལ་པོ་བདུད་རྩི་རྡོ་རྗེ། རྡོ་རྗེ་
གསུམ་གྱི་སྟོབས། མི་བརྗེད་པ་རྡོ་རྗེ། དམ་ཚིག་མཆོག རྡོ་རྗེ་རིགས་མཛེས།
དཔའ་བོ་མཆོག མི་གཡོ་བ་མཆོག བདུད་རྩི་རྩེ་མོ། ཀུན་ཏུ་འཇུག་པ། དེ་
བཞིན་གཤེགས་པའི་སྟོབས། སྤྱོད་ཡུལ་བྱིན་གྱིས་རློབ་པ། རབ་མཆོག་རྡོ་རྗེ།།
ཕྱོགས་བཅུའི་འོད། སྤྱན་གསུམ་པ། ཀུན་ནས་བསྒྲགས་པ། རྡོ་རྗེ་འཆང་།
གསང་བ་མཆོག ཞལ་བཞི་བ། གཟི་བརྗིད་སྟོབས་རྣམས་དམ་ཚིག་གསུམ་
བཀོད་ནས་གསུངས་པ་ལྟ་བུ་སྟེ། དེ་དང་རིགས་མཐུན་པའི་རིག་པའི་རྒྱལ་
，
，
，
，
564



པོ་ཐམས་ཅད་དོ། །ཡུམ་ནི། ཡུམ་གྱི་གཙོ་མོ་སངས་རྒྱས་དང་ནམ་མཁའི་
སྤྱན་ཞེས་པ་ཡིན་ལ། གཞན་ཡང་དམ་ཚིག་གསུམ་བཀོད་ལས་བཤད་པའི་
རིག་པའི་རྒྱལ་མོ་ཆེན་མོའི་རྩེ་མོ་ཕུན་སུམ་ཚོགས་མ། མཐའ་ཡས་མ། ངག་
གི་དབང་ཕྱུག་མ། དེ་བཞིན་གཤེགས་པའི་རྩེ་མོ། དོན་ཡོད་མ། གཏུམ་མོ་
མཉམ་པ་མེད་པ། ཐོགས་པ་མེད་པར་དོན་ཡོད་པར་གྲུབ་མ། སྟོབས་གསུམ་
མ། འཇིགས་པ་མེད་པའི་དོན་ཡོད་པའི་འོད་ཟེར། མཉམ་པ་མེད་པའི་
མཆོག་གི་སྟོབས་ཏེ་བཅུ་གསུངས་ཤིང་། འཇམ་དཔལ་རྩ་རྒྱུད་ལས། རིག་
པའི་རྒྱལ་མོའི་འདུས་པ་བརྗོད་པར་བྱ་སྟེ། འདི་ལྟ་སྟེ། མཛོད་སྤུ་དང་ཞེས་
སོགས་ཉི་ཤུ་རྩ་བདུན་གསུངས་ལ། དེ་ལྟར་རིག་པའི་རྒྱལ་མོ་མཐའ་ཡས་
པའོ། །གཙུག་ཏོར་ནི་དམ་ཚིག་གསུམ་བཀོད་ནས་བཞི་ལས་མ་གསུངས་ལ།
རྣམ་སྣང་མངོན་བྱང་དང་། འཇམ་དཔལ་རྩ་རྒྱུད་ཀྱི་དཀྱིལ་འཁོར་ལ་
དགོད་པའི་སྐབས་ནས། གཙུག་ཏོར་འཁོར་ལོས་བསྒྱུར་བ་དང༌། གཙུག་
ཏོར་མངོན་པར་འཕགས་པ་དང་། གཙུག་ཏོར་གདུགས་དཀར་དང་། རྒྱས་
པའི་གཙུག་ཏོར་དང་། པདྨའི་གཙུག་ཏོར་དང་། རྣམ་པར་རྒྱལ་བའི་གཙུག་
ཏོར་དང་། གཟི་བརྗིད་ཕུང་པོའི་གཙུག་ཏོར་དང་། གཙུག་ཏོར་མཐོན་པོ་
སྟེ་བརྒྱད་གསུངས་ལ། གླེང་གཞི་འདབ་མ་མཐའ་ཡས་ལ་སོགས་པའི་ཉི་
ཤུ་རྩ་ལྔ་བགྲངས་ནས་དེ་ལ་སོགས་པ་མཐའ་ཡས་པར་གསུངས་ཏེ་འདི་དག་
ཀྱང་རིགས་ཀྱི་རྒྱལ་པོའི་ཁོག་ཏུ་འདུས་པར་བཤད་དོ། །རིགས་ཀྱི་ཁྲོ་བོའི་
གཅོ་བོ་ནི་གཤིན་རྗེ་གཤེད། ཁྲོ་བོ་གཙུག་ཏོར་འཁོར་ལོས་བསྒྱུར་བ་ཡིན་ལ།
དེ་དང་འབྲེལ་བའི་ཁྲོ་བོ་མཐའ་ཡས་པ་རྣམས་སོ། །རིགས་ཀྱི་ཁྲོ་མོ་ནི། རོ་
ལངས་མ་དང༌། གཞན་གྱིས་མི་ཐུབ་མ་ལ་སོགས་པའོ། །རིགས་ཀྱི་ཕོ་ཉ་ནི།
565



དམ་ཚིག་གསུམ་བཀོད་ལས། ཤིན་ཏུ་སྟོབས། མཆོད་ཆེན་མཆོག ཤིན་ཏུ་རྡོ་
རྗེ་ཁྲོ་བོ་མེ་དཔུང་། རྡོ་རྗེ་དམ་ཚིག རྡོ་རྗེ་ཆེན་པོ་མཐོང་བ་ལ་སོགས་པ་
བཅུ་གསུངས་ལ། ཕོ་ཉ་མོ། ཁྲོ་མོ་ཆེན་མོ། རབ་གཏུམ་ཆེན་མོ། མཐའ་ཡས་
རྡོ་རྗེ་མ། ཕྲེང་བ་མ། རྡོ་རྗེ་ཐམས་ཅད་མ། ཤིན་ཏུ་རྡོ་རྗེ་མ། རྡོ་རྗེ་མི་ཕམ་མ།
ཡང་དག་པར་རབ་ཏུ་གནས་མ། མཉམ་པ་མེད་པའི་གདན་མ། སྟོབས་
གསུམ་གྱི་ཡན་ལག་མ། རྡོ་རྗེ་ཡན་ལག་མེད་མ་སྟེ། བཅུ་གཅིག་གསུངས་ལ།
འཇམ་དཔལ་རྩ་རྒྱུད་ནས་སྐྲ་ཅན་མ་དང་ཉེ་བའི་སྐྲ་ཅན་མ་ལ་སོགས་པ་་་་་
བཤད་དོ། །བཀའ་ཉན་དང་། མངག་གཞུག་དང་། ཕྱག་བརྙན་རྣམས་དོན་
གཅིག་སྟེ། དེའི་གཙོ་བོ་ཁྲོ་བོ་མི་གཡོ་བ་ཡིན་ལ། གཞན་ཡང་སྟོབས་ཆེན་
ཤུགས། བཀའ་ཉན་མེ་དཔུང་། ཁ་དོག་ཅན། གདུག་པ་མི་གཡོ་བ། དམ་
ཚིག་ཅན། མི་ཕམ་པའི་སྟོབས། སྟོབས་མཉམ་པ་མེད་པས་མཐོང་བ། མ་
ཏངྒ་མྱོས་འགྲོ། མཐའ་ཡས་རྡོ་རྗེ་མི་གཡོ་བ། མཐར་བྱེད། མཐའ་ཡས་ཏེ།
བཅུ་གཉིས་དམ་ཚིག་གསུམ་བཀོད་ནས་གསུངས་པ་ལྟ་བུའོ། །བཀའ་ཉན་
མ་ནི། དེ་ཉིད་ལས། རྡོ་རྗེ་ཡན་ལག་མ། དར་དཔྱངས་མ། གྲུབ་པ་མོ།
ཤུགས་ཤིན་ཏུ་མཐའ་ཡས་མ། དེད་དཔོན་མ། མྱོས་འགྲོ་མ། བསམ་གྱིས་མི་
ཁྱབ་པའི་དཔའ་མོ། དཀར་མོ་ཚེས་ཅན། རལ་པ་གསུམ་མ་སྟེ། དགུ་
གསུངས་པ་ལྟ་བུའོ། །བྱང་ཆུབ་སེམས་དཔའ་ནི། འཇམ་དཔལ་རྩ་རྒྱུད་དུ་
དཀྱིལ་འཁོར་ལ་བཅུ་དྲུག་དགོད་པར་གསུངས་ཤིང༌། དམ་ཚིག་གསུམ་
བཀོད་དུ་ཉེར་དགུ་ལ་སོགས་པ་གསུངས་པ་ལྟ་བུའོ། །གནས་གཙང་མ་ལ་
སོགས་པ་ནི། དེ་བཞིན་གཤེགས་པའི་རིགས་ཀྱི་དཀྱིལ་འཁོར་དུ་དབང་
བསྐུར་ཞིང་ཕྱིར་མི་ལྡོག་པའི་ས་ལ་གནས་པ། དེ་བཞིན་གཤེགས་པའི་
566



རིགས་ཀྱི་དཀྱིལ་འཁོར་ཆེན་པོ་དག་ཏུ་བཀོད་པ་གནས་གཙང་མའི་ལྷ་ལ་་་་
སོགས་པ་ནས། ཀླུ་དང་ནམ་མཁའ་ལྡིང་ལ་སོགས་པའི་བར་ཏེ། རྣམ་སྣང་
མངོན་བྱང་ལས། གནས་གཙང་རྣམས་ནི་བྲི་བར་བྱ། །དབང་ཕྱུག་ཀུན་ཏུ་
མེ་ཏོག་དང་། །འོད་ཀྱི་ཕྲེང་བ་ཉིད་དང་ནི། །ཡིད་མགྱོགས་དང་ནི་རྣམ་
གྲགས་ཏེ། །དེ་དག་ཐམས་ཅད་ལེགས་པར་བྲི། །ཞེས་གསུངས་པ་ལྟ་བུའོ། །
དེ་ལྟར་ལྷ་དེ་དག་ཅི་རིགས་པར་འདུས་པའམ་རེ་རེ་བརྗོད་བྱའི་གཙོ་བོར་་་
བྱས་ནས་བསྟན་པའི་རྒྱུད་ནི། དེ་བཞིན་གཤེགས་པའི་རིགས་སོ། །པདྨའི་
རིགས་ལ། རིགས་ཀྱི་གཙོ་བོ་ནི་སྣང་བ་མཐའ་ཡས་ཡིན་ཞེས་བླ་མ་རྣམས་
གསུང་ལ། སྟོན་པ་པོའམ་རིགས་ཀྱི་བདག་པོ་ནི་སྤྱན་རས་གཟིགས་དབང་
ཕྱུག་ཡིན་ལ། རིག་སྔགས་བདག་པོ་སྟེ། རིག་པའི་རྒྱལ་པོ་རྟ་མགྲིན་ཡིན་
ནོ། །དཔལ་སྡོམ་གྱི་རྒྱུད་ལ་སོགས་པ་ལས། རབ་ཏུ་གནས་པའི་དཀྱིལ་
འཁོར་འབྱུང་ངོ་ཅོག་ནི་དེའི་མིང་ཅན་གྱི་དཀྱིལ་འཁོར་ཡིན་གྱི། རྟ་མགྲིན་
ཁོ་ན་ཡི་ནི་མ་ཡིན་ནོ། །རིག་པའི་རྒྱལ་པོ་ཕྱག་བཅུ་གཉིས་པ་དང་། ཕྱག་
བཅུ་དྲུག་པ་དང་། ཐོར་ཚུགས་ཅོད་པན་དང༌། འདོད་པ་འབྱོར་བྱེད་དང༌།
ཞལ་བཞི་པ་དང༌། དོན་ཡོད་ཞགས་པ་དང་། སྔར་བསྟན་པའི་རྟ་མགྲིན་
དང་། བདུན་པོ་ནི་སའི་སྟེང་དུ་སྒྲུབ་པ་པོའི་ལས་ཉོན་སྲེག་ཅིང་མངོན་པར་
མཐོ་བའི་དཔལ་འབར་བ། - གསང་སྔགས་ཉི་མ་བདུན་ལྟར་འབར་བའོ། །
འཇམ་དཔལ་རྩ་རྒྱུད་ལས་ནི། རིག་པའི་རྒྱལ་པོ་པདྨའི་རིགས་ཀྱང༌། འདི་
ལྟ་སྟེ། བཅོམ་ལྡན་འདས་ཕྱག་བཅུ་གཉིས་པ་དང༌། ཕྱག་དྲུག་པ་དང་། །
ཕྱག་བཞི་པ་དང་། ཧ་ལ་ཧ་ལ་དང་། དོན་ཡོན་ཞགས་པ་དང་། རྟ་མགྲིན་
དཀར་པོ་དང་། མགྲིན་པ་མཐར་ཡས་པ་དང་། མགྲིན་སྔོན་དང་། མགྲིན་
567



བཟང་དང༌། མགུལ་བཟང་ལ་སོགས་པ་སུམ་ཅུ་རྩ་གསུམ་ཙམ་དང་།
གཞན་ཡང་མཐའ་ཡས་པ་གསུངས་སོ། །རིགས་ཀྱི་ཡུམ་ནི། གཙོ་མོ་སྒྲོལ་མ་
དང་། གོས་དཀར་མོ་གཉིས་ཡིན་ལ། སྒྲོལ་མ་ལ་རིགས་བདུན་ཡོད་པར་ཆོ་
ག་ཞིབ་མོ་ལས། སྒྲོལ་མ་བདུན་ནི་འདུ་བར་འགྱུར། །ཞེས་བཤད་དོ། །
དཀར་མོ་དང་། རྣམ་པར་གཟིགས་དང་། རལ་གཅིག་མ་དང་། དཀར་ཤམ་
མ་དང་། གྲགས་ལྡན་མ་དང༌། ཁྲོ་གཉེར་ཅན་ཏེ་བརྒྱད་པདྨའི་རིགས་ཀྱི་ལྷ་
མོར་གསུངས་ཏེ། ཁྲོ་མོ་དང་ཕོ་ཉ་མོ་དང་བཅས་པའི་གཙོ་མོ་བསྡུས་པའོ། །
རིགས་ཀྱི་ཁྲོ་བོ་ནི། ཁྲོ་བོ་དོན་ཡོད་རྒྱལ་པོ་དང་། ཁྲོ་བོ་རྟ་མགྲིན་དང་།
མགྲིན་སྔོན་ལ་སོགས་པ་ཆོ་ག་ཞིབ་མོ་ལས། རྡོ་རྗེའི་སྐུ་དང་སྟོབས་པོ་ཆེ། །
རྟ་མགྲིན་དང་ནི་མགུལ་སྔོན་དང༌། །དེ་བཞིན་རྟ་ནི་རྒོད་མའི་ཁ། །ཞེས་
གསུངས་པ་རྣམས་ཀྱི་ནང་ནས་ཅི་རིགས་པའོ། །རིགས་ཀྱི་ཁྲོ་མོ་ནི་ཁྲོ་གཉེར་
ཅན་དང་། རི་ཁྲོད་ལོ་མ་ཅན་ལ་སོགས་པ་སྟེ། འཇམ་དཔལ་རྩ་རྒྱུད་ལས།
རིག་པའི་རྒྱལ་མོ་དག་ལས་རི་ཁྲོད་མ་ལོ་མ་གྱོན་པ་དང་། མྱ་ངན་ལས་སྐྱེས་
མ་དང་། ཡིད་ལས་སྐྱེས་མ་ལ་སོགས་པ་གསུངས་པ་ལྟར་རོ། །རིགས་ཀྱི་ཕོ་
ཉ་ནི། ཁྲོ་བོ་སྤྱི་གཙུག་འབར་བ་ལ་སོགས་པ་ཡིན་ལ། ཕོ་ཉ་མོ་ནི། ཆོ་ག་
ཞིབ་མོ་ལས། དཔེ་མེད་ཕོ་ཉ་མོ་ནི། འཇིགས་མེད་དཔལ་དང་དབྱངས་ཅན་
དང་། །པདྨོ་ཀོནྟི་ཨུཏྤ་ལ། །པདྨའི་སོ་ཅན་དེ་བཞིན་དུ། །ཞེས་སོགས་བཤད་
ལ། གཙོ་མོ་ནི་སྲིན་མོ་རལ་པ་གཅིག་མ་ཡིན་ལ། དེ་ནས་དཔེ་མེད་མ་དང་།
འཇིགས་མེད་མ་དང་། ལྷ་མོ་དཔལ་དང་། དབྱངས་ཅན་མ་དང་། པདྨའི་
རིགས་མཛེས་མ་དང་། གསང་སྔགས་ཀྱི་རྗེས་སུ་འབྲང་མ་དང་། བཞིན་
སྒྱུར་མ་དང་། བ་སནྟི་དང་། དུང་ཅན་མ་དང་། གཏུམ་མོ་དང་། མེ་ཏོག་སོ་
568



དང་། མཆེ་གཙིགས་མ་དང་། གནས་མ་དང་། ཞི་བ་མ་དང་། མཚན་མོའི་
ལྷ་མོ་དང་། སའི་ལྷ་མོ་དང༌། ལོ་ཏོག་གི་ལྷ་མོ་དང་། འབྲས་བུའི་ལྷ་མོ་
རྣམས་ཆོ་ག་ཞིབ་མོ་ལས་བཤད་དོ། །རྡོ་རྗེའི་རིགས་ལ། མི་བསྐྱོད་པ་ནི་
རིགས་ཀྱི་གཙོ་བོ་ཡིན་ཞེས་བླ་མ་རྣམས་གསུང་ཞིང་། སངས་རྒྱས་གསང་
བས་ཀྱང་། རིགས་གསུམ་ཕྱེ་ལས་རྡོ་རྗེ་སྟེ། །མི་བསྐྱོད་ཕྱག་རྡོར་བདུད་རྩི་
དང༌། །མཱ་མ་ཀཱི་ལ་ལུ་གུ་རྒྱུད། །ཅེས་གཙོ་བོ་ལྔ་བསྡུས་ནས་གསུངས་སོ། །
རིགས་ཀྱི་བདག་པོ་ནི། རིག་པ་མཆོག་དང༌། ལ་སོགས་ཀྱི་སྒྲས་བསྡུས་
པ་ཕྱག་རྡོར་དབང་བསྐུར་བའི་རྒྱུད་ནས་བཤད་པའི་གླང་པོའི་རྣ་བ་དང་།
གནོད་མཛེས་དང་། བསྡིགས་སུ་རུང་དང་། འཕྲོག་བྱེད་དང་། རྡོ་རྗེའི་
ཞགས་པ་སྟེ། དེ་རྣམས་སམ། དེ་རྣམས་ཀྱི་རྗེས་སུ་འབྲང་བའི་བྱེ་བྲག་མང་
པོ་རྣམས་སོ། །སྙིང་པོ་དམ་པ་བརྒྱད་ནི། སྟོབས་པོ་ཆེའི་ཆོ་ག་ཞིབ་མོ་དང༌།
རྣམ་པར་རྒྱལ་བའི་རྒྱུད་ཆེན་པོ་ལས། ཇི་སྐད་དུ་སྙིང་པོ་ནི། ཀཱི་ལི་ཀཱི་ལ་
དང་། འགྲོ་ལྡིང་དང་། ལུས་དམར་དང་། རྡོ་རྗེ་རྣམ་པར་འཇོམས་པ་དང་།
རྡོ་རྗེ་རྒྱ་ཆེན་དང་། སྙིང་པོའི་མཆོག་དང་། སོག་མེད་གཏུམ་པོ་དང་།
དཔལ་ལྡན་ཞི་བར་གྲགས་པ་ཞེས་བྱ་བ་སྟེ། ལྷ་དེ་རྣམས་ཕྱག་ན་རྡོ་རྗེའི་
ཐུགས་ཀྱི་ཡོན་ཏན་གྱི་ཁྱད་པར་ལས་བརྒྱད་དུ་ཕྱེ་བའོ། །རིགས་ཀྱི་ཡུམ་ནི།
གཙོ་མོ་མཱ་མ་ཀཱི་ཡིན་ལ། རིག་མཆོག་ལས། དེ་ནས་རྡོ་རྗེའི་རིགས་ཀྱི་ཡུམ། །
རིག་སྔགས་རྡོ་རྗེ་ལྕགས་ཀྱུ་བཟླས། །དེ་ནས་ཀྱང་ནི་རྩེ་མོ་ཅན། །ཞེས་པ་ལྟ་
བུ་དང་། དེའི་རིགས་སུ་གཏོགས་པ། རིག་སྔགས་ཀྱི་རྒྱལ་མོ་རྒྱལ་བ་ཅན་
དང༌། ཕྱག་རྡོར་དབང་བསྐུར་བའི་རྒྱུད་ལས་བཤད་པའི་རྡོ་རྗེ་མེ་ལྟར་རབ་
ཏུ་རྨོངས་བྱེད་མ་ལ་སོགས་པའོ། །ཁྲོ་བོ་དྲག་པོ་ནི། རིག་མཆོག་ལས་བརྒྱད་
569



པའི་ཚོགས་བརྒྱད་དེ། བདུད་རྩི་ཐབ་སྦྱོར་དང༌། རྨུགས་བྱེད་དང་། རྫོང་
ལྡན་དང་། མཚན་སྦྱིན་དང་། ལྕགས་ཅན་དང་། སོ་ཅན་དང་། གསེར་ཅན་
དང་། གཏུམ་བྱེད་དག་གོ །གཞན་ཡང་། ལག་ན་རྡོ་རྗེའི་སྲས་བཅུ་དང༌།
རྡོ་རྗེ་མེ་ལྟར་རབ་ཏུ་རྨོངས་བྱེད་ལས་བཤད་པ་ལྟར་རྡོ་རྗེའི་དམག་དཔོན་་་་་
རྣམས་དང༌། དམག་སྐྱོང་རྣམས་དང་། ས་སྐྱོང་རྣམས་དང་བཅས་པའོ། །
རིག་པའི་རྒྱལ་པོ་བདུན་ནི། འགྲེལ་པར་ཕྱག་རྡོར་དབང་བསྐུར་བའི་རྒྱུད་
དྲངས་པ། རབ་ཏུ་གྲུབ་པ་དང་། དཔུང་རྒྱན་རྩེ་གསུམ་དང་། བ་ལ་ཀཱི་ལི་ཀཱི་
ལ་དང༌། རིན་ཆེན་ཀཱི་ལི་ཀཱི་ལ་དང་གཟུགས་ལེགས་དང་། རྡོ་རྗེའི་ཐིགས་པ་
དང༌། རྡོ་རྗེ་རོལ་པའོ། །ཞེས་སོ། །རིགས་ཀྱི་ཁྲོ་མོ་ནི། རིག་མཆོག་ལས། རིག་
སྔགས་བློན་མོ་བདུན་དག་དང་། །རིག་སྔགས་ཡན་ལག་བདུན་དང་
བཅས། །འདོད་པའི་རྡོ་རྗེ་འཛིན་གྱིས་བཤད། །དང་པོ་འདོད་པའི་རྡོ་རྗེ་
མ། །རིག་སྔགས་རྡོ་རྗེ་མེ་ཏོག་བཞིན། །ལས་མཆོག་ལ་ནི་གཉིས་པ་ཡིན། །རྫུ་
འཕྲུལ་དང་ནི་སྟོབས་ལྡན་པ། །རྡོ་རྗེ་སྒྲོག་ཅེས་བྱ་བ་དང་། འོག་ཕོག་སེར་
མོ་གཏུམ་མོ་དང་། །དེ་བཞིན་རྡོ་རྗེ་ཚུགས་པར་དཀའ། །རིག་སྔགས་ཆེན་མོ་
བདུན་དེ་དག །ཉི་མ་བདུན་དང་སྟོབས་མཉམ་ཞིང༌། །ཞེས་བཤད་པ་ལྟར་
ཏེ། གཙོ་མོ་ནི། རྡོ་རྗེ་ལུ་གུ་རྒྱུད་ཡིན་ནོ། །རིགས་ཀྱི་ཕོ་ཉ་ནི་ཁྲོ་བོ་འཆོལ་པ་
སྟེ་རྨེ་བརྩེགས་ཡིན་ལ། དེ་དང་ཕྱོགས་མཐུན་པའི་ཁྲོ་བོ་གཞན་རྣམས་ཀྱང་
ངོ༌། །རིགས་ཀྱི་ཕོ་ཉ་མོ་བཅུ་ནི། རིག་མཆོག་ལས། དང་པོ་བློ་གྲོས་རྡོ་རྗེ་མ། །
གཉིས་པ་རྡོ་རྗེ་དྲིལ་བུ་མ། །གསུམ་པ་རྡོ་རྗེ་ནག་མོ་དང༌། །བཞི་པ་གཞན་
གྱིས་མི་ཐུབ་མ། །ལྔ་པ་རྡོ་རྗེ་རོལ་མ་དང༌། །དྲུག་པ་ཡང་ནི་རྒོད་པ་ཅན། །
བདུན་པ་རྡོ་རྗེ་ཤུགས་ཡིན་ཏེ། །བརྒྱད་པ་རྡོ་རྗེ་ཉི་མ་ཡིན། །དགུ་པ་རྡོ་རྗེ་
570



དབྱུག་པ་སྟེ། །དེ་ནི་སྣ་ཚོགས་གཟུགས་ཞེས་གྲགས། །བཅུ་པ་རྡོ་རྗེ་བདེན་པ་
སྟེ། །ཞེས་པ་ལྟར་རོ། །ཕྱག་བརྙན་དྲུག་ཅུ་རྩ་བཞི་ནི། ཕོ་ཉ་མོ་བཅུ་པོ་དེ་
རྣམས་ཀྱི་གཡོག་མོ་སྟེ། རིག་མཆོག་ལས། དེ་ནས་ཕོ་ཉ་མོ་ཡི་ཚོགས། །བཅུ་
པོ་རྣམས་ཀྱི་གཡོག་མོ་ནི། །ཡིད་ལས་སྐྱེས་པ་དྲུག་ཅུ་བཞི། ། ཞེས་པ་ལྟར་ཏེ་
འདི་རྣམས་ཀྱི་སྔགས་རིག་མཆོག་ཏུ་བཤད་ཀྱང་། མིང་གསལ་བར་མ་བྱུང་
ལ། འགྲེལ་པར་རྡོ་རྗེའི་ལྟ་བ་ལ་སོགས་པ་བཤད་དེ། དེ་ནི་རིག་མཆོག་ན་པྲ་
འབེབས་པའི་ལྷ་མོར་ཡོད་དོ། །ཆོས་རྗེ་ས་སྐྱ་བས། ཀྱེ་ཀྱེ་རྡོ་རྗེ་མ་དོན་ཡོད་
རྡོ་རྗེ་མ། ཞེས་པ་ལ་སོགས་པའི་མིང་བཞེད་དོ། །ནོར་བུའི་རིགས་ལ། ནོར་
བུ་བཟང་པོ་གནོད་སྦྱིན་དང་བཅས་པ་དང་། ཛམྦྷ་ལ་གནོད་སྦྱིན་བརྒྱད་
དང་བཅས་པ་དང་། ནོར་རྒྱུན་མ་གནོད་སྦྱིན་མ་བརྒྱད་དང་བཅས་པ་དང་།
རྣམ་ཐོས་སྲས་གནོད་སྦྱིན་བརྒྱད་དང༌། སྡེ་དཔོན་ཉི་ཤུ་རྩ་བརྒྱད་སོགས་
དང་བཅས་པ་སྟེ། མདོར་ན་ནོར་ལྷ་གནོད་སྦྱིན་གྱི་ཚོགས་རྣམས་སོ། །རྒྱས་
པའི་རིགས་ལ། ལྔས་རྩེན་དང་། འཕྲོག་མ་བུ་ལྔ་བརྒྱ་དང་བཅས་པ་དང་།
སྲིན་མོ་ཆེན་མོ་བཞི་ལ་སོགས་པ་རྣམས་ཏེ། ལྔས་རྩེན་གྱི་བཙུན་མོ་འཕྲོག་མ་
ནི། མེ་ཁ་ལ་ཞེས་པ་བོད་སྐད་དུ་བསྒྱུར་བས་འོག་པག་ཅན་རིག་པའི་དབང་
ཕྱུག་གི་གསང་སྔགས་ཐམས་ཅད་ལ་དབང་བསྒྱུར་བའི་བདག་མོར་བསྐོ་བ་
ལ་ལྔས་རྩེན་ཡང་དགའ་ཞིང་། དེའི་རིགས་སུ་གཏོགས་པའི་གནོད་སྦྱིན་གྱི་
སྡེ་དཔོན་རྣམས་ཀྱང་བློ་མཐུན་པས་འོག་པག་ཅན་འདི་དེའི་གསང་སྔགས་
ཀྱི་བདག་མོར་དབང་བསྐུར་རོ། །འཇིག་རྟེན་པའི་རིགས་ནི། ལྷ་དང་ལྷ་མ་
ཡིན་ལ་སོགས་པ་རྣམས་སོ། །གསུམ་པ་ནི། གཙོ་བོ་ཆེ་བ་ཉེ་བར་བཟུང་ནས་
དེ་བཞིན་གཤེགས་པའི་རིགས་རྣམས། ལྷ་དང་ལྷ་མ་ཡིན་དང་མི་ལ་མཆོག་
་་་
571



གི་དངོས་གྲུབ་ཀྱིས་ཕན་གདགས་པའི་ཕྱིར་དང་། པདྨའི་རིགས་ནི་མི་ལ་
མཆོག་དམ་པ་བརྒྱད་ལ་སོགས་པ་སྦྱིན་པ་དང་། ས་འོག་ས་སྟེང་ས་བླའི་
འཇིག་རྟེན་གསུམ་གྱིས་འདུད་ཅིང་དབང་དུ་བྱེད་པའི་ཆེད་དང༌། རྡོ་རྗེའི་
རིགས་ནི་གསང་བ་པ་གནོད་སྦྱིན་རྣམས་འདུལ་བ་དང་། ལྷག་མ་ཡིན་
དཔལ་གྱི་སྒོ་འབྱེད་པ་དང་གཏེར་དབྱུང་བ་ལ་སོགས་པ་དབུལ་བའི་སྡུག་་་་
བསྔལ་བསལ་བའི་ཆེད་དང་། ནོར་གྱི་རིགས་ནི། རྒྱུད་ལས་དངོས་སུ་མ་
གསུངས་ཀྱང་། དཔུང་བཟང་གི་འགྲེལ་པ་བསྡུས་དོན་དགྲོལ་བའི་བརྗེད་
བྱང་ལས། དཔལ་ནོར་བུ་བཟང་པོ་ལ་སོགས་པ་ནོར་གྱི་རྒྱུན་ཟད་མི་ཤེས་
པ་བྱིན་གྱིས་བརླབས་ནས་སེམས་ཅན་གྱི་དབུལ་བའི་གནོད་པ་སེལ་ཞེས་བྱ་
བའི་དོན་ཏོ། །ཞེས་བཤད་པ་ལྟར་རོ། །རྒྱས་པའི་རིགས་ནི། རིག་མཆོག་
ལས། གཡུལ་དུ་རྒྱལ་བར་བྱ་བ་དང་། །རྒྱས་པ་ཡི་ནི་ལས་རྣམས་དང་། །
རྩོད་པ་དང་ནི་འཐབ་པ་དང་། །སྲུང་བའི་ལས་དང་དབང་སྒྲུབ་དང་། །
བག་མ་དག་ནི་ལེན་པ་ལ། །ཞེས་འོག་པག་ཅན་གྱི་བྱེད་ལས་སུ་བཤད་པ་དེ་
རྣམས་ཀྱི་ཆེད་དུའོ། །འཇིག་རྟེན་པའི་རིགས་ནི། རང་རང་སོ་སོའི་སྐབས་
ཀྱི་དགོས་ཆེད་དུ་དོན་གྱིས་གོ་བར་བྱའོ། །བཞི་པ་ནི། དེ་བཞིན་གཤེགས་
པའི་རིགས་དང་པདྨའི་རིགས་ལ་བྱེ་བ་ཕྲག་གསུམ་གསུམ་དང་། འབུམ་
ཕྲག་ལྔ་ལྔ། རྡོ་རྗེའི་རིགས་ལ་བྱེ་བ་ཕྲག་བདུན། ནོར་གྱི་རིགས་ལ་འབུམ་
དང་སུམ་ཁྲི། རྒྱས་པའི་རིགས་ལ་ཁྲི་ཕྲག་ཕྱེད་དང་གསུམ། འཇིག་རྟེན་པའི་
རིགས་ལ་མཐའ་ཡས་ཤིང་། དེ་རྣམས་ཤོ་ལོ་ཀའི་གྲངས་ཡིན་པར་དཔུང་
བཟང་འགྲེལ་པར་བཤད་དོ། །ལྔ་པ་ནི། དཔུང་བཟང་ལས། སྲིད་གསུམ་
ནང་ན་རྒྱལ་བ་དཀོན་མཆོག་སྟེ། །དེ་ཡི་འོག་ཏུ་དེ་ལས་བྱུང་བའི་ཆོས། །དེ་
572



ཡི་དགེ་འདུན་སྐྱེས་ཆེན་བརྒྱད་པོ་སྟེ། །སྲིད་པ་གསུམ་ན་དཀོན་མཆོག་
གསུམ་པོ་གཙོ། །སྲིད་གསུམ་བསོད་ནམས་རྣམ་འཕེལ་རྒྱུ་ཡིན་པས། །དངོས་
གྲུབ་འདོད་པས་གསང་སྔགས་འགོ་ལ་གདོན། །བསོད་ནམས་ཚེ་དང་ལོག་
འདྲེན་རྨོངས་བྱའི་ཕྱིར། །ཕྱག་ན་རྡོ་རྗེ་གཏུམ་མཆོག་ཕྱག་འཚལ་ཞེས། །
གསང་སྔགས་རྣམས་ཀྱི་འགོ་ལ་སྦྱར་བར་བྱ། །གནོད་སྦྱིན་མགོན་པོ་ངས་ནི་
བཤད་པ་ཡིན། །ནོར་གྱི་རིགས་དང་པདྨའི་རིགས་ལ་ཡང་། །རང་གི་གསང་
སྔགས་བདག་པོར་ལྡན་པར་བྱ། །ཞེས་གསུངས་པས། །དེ་བཞིན་གཤེགས་
པའི་རིགས་རྣམས་ལ་གསང་སྔགས་ཀྱི་འགོར། ན་མོ་རཏྣ་ཏྲ་ཡ་ཡ། ཞེས་
སམ། ན་མོ་བུདྡྷ་ཡ། ན་མོ་དྷརྨ་ཡ། ན་མཿ སཾ་གྷཱ་ཡ། ཞེས་སོགས་དཀོན་
མཆོག་གསུམ་ལ་ཕྱག་འཚལ་བའི་ཚིག་ཕལ་ཆེར་ལ་ཡོད་ཅིང་། མེད་པ་
རྣམས་ལ་ཡང་སྦྱར་དགོས་པར་བཤད་དེ། འདི་ནི་རིགས་ལྔ་པོ་ཐམས་ཅད་
ཀྱིའང་ཐོག་མར་འོང་ངོ་། །པདྨའི་རིགས་ལ་ལྷག་པར། ན་མ་ཨཱརྱ་ཨ་ཝ་ལོ་
ཀི་ཏེ་ཤྭ་རཱ་ཡ། བོ་དྷི་སཏྭཱ་ཡ། མ་ཧཱ་སཏྭ་ཡ། མ་ཧཱ་ཀ་རུ་ཎི་ཀཱ་ཡ་ཞེས་སོགས་
སྤྱན་རས་གཟིགས་དབང་ཕྱུག་ལ་ཕྱག་འཚལ་བའི་ཚིག་གིས་ཐོག་དྲངས་་་་་
པའོ། །རྡོ་རྗེའི་རིགས་ལ། ན་མ ཙཎྜ་བཛྲ་པཱ་ཎ་ཡེ། མ་ཧཱ་ཡཀྵ་སེ་ན་པ་ཏ་
ཡེ། ཞེས་སོགས་ཕྱག་རྡོར་ལ་ཕྱག་འཚལ་བའི་ཚིག་གིས་ཐོག་དྲངས་པའོ། །
ནོར་གྱི་རིགས་ལ། ན་མོ་མ་ཎི་བྷ་དྷཱ་ཡ། མཧཱ་ཡཀྵ་སེ་ན་པ་ཏ་ཡེ། ཞེས་
སོགས་ནོར་བུ་བཟང་པོ་དང༌། ན་ཌ་ཀུ་བེ་རཱ་ཡ་ཞེས་སོགས་རྣམ་ཐོས་ལ་
ཕྱག་འཚལ་བའི་ཚིག་གིས་ཐོག་དྲངས་པའོ། །རྒྱས་པའི་རིགས་ལ། ན་
མཱ པཉྩི་ཀ་ཡེ་ཞེས་པས་ལྔས་རྩེན་དང༌། ན་མོ་མེ་ཁ་ལཱ་ཡ་ཞེས་པས་འོག་
པག་ཅན་ལ་ཕྱག་འཚལ་བའི་ཚིག་གིས་ཐོག་དྲངས་པའོ། །འཇིག་རྟེན་པའི་
573



རིགས་ལ་ནི་རང་རང་གི་བདག་པོར་ཕྱག་འཚལ་བ་སྟེ། མཐའ་གཅིག་ཏུ་མ་
ངེས་སོ། །
གཉིས་པ་ལ། རིགས་གསུམ་པོ་སོ་སོའི་ཁྱད་པར་དང༌། སོ་སོའི་ནང་
ཚན་གྱི་ལྷའི་ཁྱད་པར་གཉིས་ཀྱི་དང་པོ་ལ་དཀྱིལ་འཁོར་བྲི་བའི་གནས་ཀྱི་་
ཁྱད་པར་དང་། ས་སྦྱང་བའི་ཁྱད་པར་དང༌། ཚེས་གྲངས་ཀྱི་ཁྱད་པར་དང་།
དཀྱིལ་ཆོག་གི་སྐབས་ཀྱི་ལས་ཐམས་ཅད་པའི་ཁྱད་པར་དང་། དཀྱིལ་
འཁོར་དུ་དགོད་པའི་ལྷའི་ཁྱད་པར་དང་། བར་ཆད་བསྲུང་བ་དང་ལྷ་སྤྱན་
དྲང་བའི་ཁྱད་པར་དང་། དཀྱིལ་འཁོར་མཆོད་པའི་མཆོད་རྫས་ཀྱི་ཁྱད་
པར་དང་། དཀྱིལ་འཁོར་དུ་མེ་ཏོག་ལྷུང་བའི་ཁྱད་པར་དང་། དཀྱིལ་
འཁོར་དུ་དབང་བསྐུར་ཐོབ་པའི་ཁྱད་པར་དང་། དབང་ཐོབ་ནས་རིགས་
སྔགས་སྒྲུབ་པའི་གནས་ཀྱི་ཁྱད་པར་དང་། འགྲུབ་པའི་དུས་ཀྱི་ཁྱད་པར་
དང་། དངོས་གྲུབ་སྒྲུབ་པའི་ཁྱད་པར་དང་། བཟླས་བརྗོད་བྱེད་པའི་བགྲང་
ཕྲེང་གི་ཁྱད་པར་དང་། རྫས་སྒྲུབ་པའི་ཆོ་གའི་ཁྱད་པར་དང་། གྲུབ་པའི་
འབྲས་བུའི་ཁྱད་པར་དང་བཅོ་ལྔའི་དང་པོ་ནི། གསང་བ་སྤྱི་རྒྱུད་ལས། དེ་
བཞིན་གཤེགས་པའི་དཀྱིལ་འཁོར་ནི། གནས་ནི་བཟང་པོ་གཞན་དུ་ཡང་། །
མཁས་པ་ཡིས་ནི་ཁྱད་པར་དུ། །ཐམས་ཅད་བྲི་བར་བྱ་བ་ཡིན། །རབ་ཏུ་
གནས་སོགས་དཀྱིལ་འཁོར་ཀུན། །མཁས་པ་ཡིས་ནི་ཁྱད་པར་དུ། །པདྨའི་
མཚོ་ཡི་ཉེ་འཁོར་དུ། །ཆོ་ག་བཞིན་དུ་བྲི་བར་བྱ། །རི་ཡི་རྩེ་མོར་མཁས་པ་
ཡིས། །མདོ་ལས་བྱུང་བའི་ཆོ་ག་བཞིན། །རྣམ་པར་གནོན་སོགས་དཀྱིལ་
འཁོར་ཀུན། །ཁྱད་པར་དུ་ནི་བྲི་བར་བྱ། །རྣམ་པར་ངེས་པའི་གནས་འདི་
ནི། །ཁྱད་པར་དུ་ནི་བསྟན་པ་ཡིན། །ཞེས་བྱིན་གྱིས་བརླབས་པའི་གནས་
574



བཟང་པོར་དེ་བཞིན་གཤེགས་པའི་རིགས། མཚོ་འགྲམ་དུ་པདྨའི་རིགས།
རི་རྩེར་རྡོ་རྗེའི་རིགས་ཀྱི་དཀྱིལ་འཁོར་བྲིའོ། །གཉིས་པ་ནི། སྤྱི་རྒྱུད་ལས།
གཞན་གྱིས་མི་ཐུབ་ལ་སོགས་པ། །རྒྱལ་བའི་གཙུག་ཏོར་ཉིད་ཀྱིས་སྦྱངས། །
ཕྱག་ན་པདྨའི་དཀྱིལ་འཁོར་ཀུན། །ས་གཞི་སྦྱང་བར་བྱ་བ་ནི། །ཞི་བ་འདྲེན་
པ་ཞེས་བྱ་ཡི། །དཔལ་མོས་ཆོ་ག་བཞིན་དུ་སྦྱངས། །ཕྱག་ན་རྡོ་རྗེའི་དཀྱིལ་
འཁོར་རྣམས། །ཁྱད་པར་དུ་ནི་ཁྲོ་བོས་སྦྱངས། །ཞེས་པས། རྒྱལ་བའི་གཙུག་
ཏོར་དང༌། དཔལ་མོ་དང་། ཁྲོ་བོ་གནོད་མཛེས་རྣམས་ཀྱིས་ས་སྦྱོང་བའོ། །
གསུམ་པ་ནི། སྤྱི་རྒྱུད་ལས། ཚེས་ལྔའམ་ཡང་ན་ཚེས་བདུན་ནམ། །ཟླ་བ་ཉ་
ལ་ཁྱད་པར་དུ། །ཕྱག་ན་པདྨའི་དཀྱིལ་འཁོར་གྱི། །ཆོ་ག་རྣམས་ནི་བྱ་བར་
ཤིས། །ས་ཡི་འོག་གི་དཀྱིལ་འཁོར་དང༌། །དྲག་ཤུལ་གྱི་ནི་ལས་རྣམས་
དང༌། །ཁྲོ་བོ་རྣམས་ཀྱི་དཀྱིལ་འཁོར་གང་། །དེ་དག་མར་ངོ་ལ་ཡང་བྲི། །ཟླ་
བ་ཉ་ལ་ཁྱད་པར་དུ། །རྒྱལ་བའི་དཀྱིལ་འཁོར་བྲི་བར་ཤིས། །ཞེས་པ་ལྟར་
རོ། །བཞི་པ་ནི། སྤྱི་རྒྱུད་ལས། རྒྱལ་བའི་རིགས་ལ་རིག་སྔགས་རྒྱལ། །འཁོར་
ལོས་བསྒྱུར་བའི་ཡི་གེ་གཅིག །པདྨའི་རིགས་ལ་རིག་སྔགས་རྒྱལ། །རྟ་མགྲིན་
ཡི་གེ་བཅུ་པའོ། །རྡོ་རྗེའི་རིགས་ལ་རིག་སྔགས་རྒྱལ། །དེ་བཞིན་གནོད་
མཛེས་མཐུ་བོ་ཆེ། །ཡི་གེ་ཧཱུཾ་ནི་བཞི་དང་ལྡན། །ལས་རྣམས་ཀུན་ལ་རབ་ཏུ་
དྲག །ཁྲོ་བོ་བདུད་རྩི་ཐབ་སྦྱོར་ནི། །རིགས་གསུམ་དག་གི་སྤྱི་ལ་ཡང་། །ཞེས་
པས་སློབ་མ་ལྷག་གནས་ཀྱི་སྐབས་སུ་རིགས་ཀྱི་ཁྲོ་བོས་བསྲུང་བ་ལ། དེ་
བཞིན་གཤེགས་པའི་རིགས་ལ་གཙུག་ཏོར་འཁོར་ལོས་བསྒྱུར་བ། པདྨའི་
རིགས་ལ་རྟ་མགྲིན། རྡོ་རྗེའི་རིགས་ལ་གནོད་མཛེས། ཐུན་མོང་དུ་བདུད་རྩི་
འཁྱིལ་བས་བསྲུང་ངོ༌། །ལྔ་པ་ནི། སྤྱི་རྒྱུད་ལས། དེ་ལས་སངས་རྒྱས་བཅོམ་
575



ལྡན་གྱིས། །ཕྱག་རྒྱ་གཙུག་ཏོར་གོ་རིམ་བཞིན། །ཡིད་ལ་དེ་ཡི་སྔགས་ཟློས་
ཤིང༌། །ཕྱེ་མ་དཀར་མོས་བྲི་བར་བྱ། །འཕགས་པ་སྤྱན་རས་གཟིགས་དབང་
གི །ཕྱག་རྒྱ་པདྨར་རབ་ཏུ་བསྒྲགས། །ཕྱག་ན་རྡོ་རྗེའི་ཕྱག་རྒྱ་ནི། །རྡོ་རྗེ་རྣོན་
པོ་རྩེ་གསུམ་འབར། །ལྷ་རྣམས་གཞན་གྱི་ཕྱག་རྒྱ་ནི། །ལུང་ལས་ཇི་སྐད་
བཤད་པ་བཞིན། །ཞེས་རིགས་བསྡུས་པའི་ཕྱག་རྒྱུ་འགོད་ཚུལ་དང་། རིགས་
སོ་སོ་བའི་དཀྱིལ་འཁོར་ཀུན་ལ་དངོས་སུ་མ་སྨོས་ཀྱང་མེད་ཁ་མེད་དུ་དགོད་
དགོས་པའི་ལྷའི་ཁྱད་པར་ནི། སྤྱི་རྒྱུད་ལས། མཛོད་སྤུ་དང་ནི་མདུང་
ཐུང་དང་། །འཁོར་ལོས་བསྒྱུར་བ་ཆེར་འབྱུང་བཅས། །རིག་སྔགས་ཆེན་མོ་
སྤྱན་དང་ནི། །ཡིད་བཞིན་ནོར་བུ་རྒྱལ་མཚན་དང་། །མངག་གཞུག་བརྩོན་
འགྲུས་ཆེན་པོ་དང་། །དེ་བཞིན་གཞན་གྱིས་མི་ཐུབ་པ། །དེ་བཞིན་གཤེགས་
པའི་རིགས་དག་གི །དཀྱིལ་འཁོར་ཀུན་ལ་དགོད་པར་བྱ། །གྲགས་ལྡན་མ་
དང་དཀར་ཆེན་མོ། །དེ་བཞིན་གོས་དཀར་ཅན་དང་ནི། །རྟ་མགྲིན་དང་ནི་
རལ་པ་གཅིག །སྒྲོལ་མ་དཀར་ཤམ་དཔལ་མོ་ཆེ། །འདོད་པ་འབྱོར་བྱེད་
གསང་སྔགས་དག །འཕགས་པ་སྤྱན་རས་གཟིགས་དབང་གི །དཀྱིལ་འཁོར་
མ་ལུས་པ་རྣམས་སུ། །མཁས་པས་ཆོ་ག་བཞིན་དུ་དགོད། །རྡོ་རྗེ་ལྕགས་ཀྱུ་
ཁུ་ཚུར་དང་། །རིག་པའི་རྒྱལ་པོ་ཕྱག་རྒྱུར་བཅས། །ཁྲོ་བོ་ཆེན་པོ་ཐབ་སྦྱོར་
དང་། །གོམ་པ་འདོར་བ་ཉིད་དང་ནི། །རྡོ་རྗེ་ལུག་རྒྱུད་བེ་ཅོན་དང་། །ཁྲོ་བོ་
འཆོལ་བ་ཞེས་བྱ་དག །ཕྱག་ན་རྡོ་རྗེའི་དཀྱིལ་འཁོར་དུ། །མ་སྨོས་ཀྱང་ནི་དེ་
དག་དགོད། །ཅེས་གསུངས་སོ། །དྲུག་པ་ནི། དཀྱིལ་འཁོར་འབྲི་བའི་ཚེ་ལྟས་
ངན་བྱུང་ན་ཞི་བའི་སྦྱིན་སྲེག་བྱ་བ་ལ། སྤྱི་རྒྱུད་ལས། དེ་བཞིན་གཤེགས་
པའི་རིགས་ལ་ནི། །སངས་རྒྱས་སྤྱན་གྱིས་ཞི་བར་བྱ། །པདྨའི་རིགས་ལ་
576



གྲགས་ལྡན་མ། །རྡོ་རྗེའི་རིགས་ལ་མཱ་མ་ཀཱི། །རིགས་གསུམ་དག་གི་སྤྱི་ལ་
ཡང་། །རིག་སྔགས་ཆེན་མོ་མཱ་མ་ཀཱི། །བློ་དང་ལྡན་པས་ལས་ཀུན་ལ། །དེ་
བས་དེས་ན་ཞི་བར་བྱ། །ཞེས་གསུངས་ཤིང་། རྡུལ་ཚོན་དུ་ལྷ་སྤྱན་དྲང་བ་
ལ་རང་རང་གི་རིགས་ཀྱི་ཁྲོ་བོའམ་ཡུམ་གྱིས་སྤྱན་དྲང་བར། སྤྱི་རྒྱུད་ལས།
མཁས་པས་དེ་བཞིན་གཤེགས་རིགས་ལ། །འཁོར་ལོས་བསྒྱུར་བས་སྤྱན་དྲང་
ངོ་། །ཡང་ན་སྤྱན་དྲང་ཆོ་ག་ནི། །སངས་རྒྱས་སྤྱན་གྱིས་བྱར་ཡང་རུང་། །
ཕྱག་ན་པདྨོའི་རིགས་ཀུན་ལ། །རིག་པའི་རྒྱལ་པོས་སྤྱན་དྲང་བྱ། །ཡང་ན་
སྤྱན་དྲང་ཆོ་ག་ལ། །དཔལ་མོ་ལས་ཀུན་བྱེད་པས་བྱ། །མཁས་པས་རྡོ་རྗེ་
འཛིན་རིགས་ལ། །གནོད་མཛེས་ཞེས་བྱའི་གསང་སྔགས་སམ། །མ་ཡེངས་
པར་ནི་མཱ་མ་ཀཱིས། །སྤྱན་དྲང་བ་ཡི་ཆོ་ག་བྱ། །ཞེས་སོ། །བདུན་པ་ནི། ལེགས་
གྲུབ་ལས། སྣ་མ་དེ་བཞིན་གཤེགས་པ་ལ། །པདྨ་པདྨའི་རིགས་ལ་ཤིས། །
ཨུཏྤལ་སྔོན་པོ་རྡོ་རྗེ་ཡི། །རིགས་ལ་མཆོག་ཏུ་བསྒྲགས་པ་ཡིན། །ཞེས་སོགས་
མེ་ཏོག་དང་བདུག་སྤོས་དང་དྲི་ཆབ་དང་མར་མེ་དང་ལྷ་བཤོས་རྣམས་ལ་་་་
ཁྱད་པར་རྒྱ་ཆེར་གསུངས་སོ། །བརྒྱད་པ་ནི། སྤྱི་རྒྱུད་ལས། སངས་རྒྱས་
བཅོམ་ལྡན་འདས་ལ་ནི། །གང་གི་མེ་ཏོག་བབ་གྱུར་པ། །དེ་ལ་རིགས་གསུམ་
གསང་སྔགས་ཀུན། །གདོན་མི་ཟ་བར་འགྲུབ་པར་འགྱུར། །པདྨ་འཛིན་ལ་
རིགས་གཉིས་འགྲུབ། །རྡོ་རྗེ་འཛིན་པས་རང་རིགས་འགྲུབ། །ཅེས་སོ། །དགུ་
པ་ནི། སྤྱི་རྒྱུད་ལས། དེ་བཞིན་གཤེགས་རིགས་དཀྱིལ་འཁོར་དུ། །གང་ཞིག་
ལེགས་པར་དབང་བསྐུར་བ། །དེ་ནི་རིགས་རྣམས་གསུམ་ཆར་གྱི། །དཀྱིལ་
འཁོར་ལ་སོགས་སློབ་དཔོན་འགྱུར། །འཕགས་པ་སྤྱན་རས་གཟིགས་དབང་
གི །དཀྱིལ་འཁོར་དུ་ནི་དབང་བསྐུར་བ། །དེ་ནི་རིགས་གཉིས་དཀྱིལ་འཁོར་
577



གྱི། །སློབ་དཔོན་དུ་ནི་དབང་བསྐུར་འགྱུར། །ཕྱག་ན་རྡོ་རྗེ་གཟི་ཆེན་གྱི། །
དཀྱིལ་འཁོར་དུ་ནི་དབང་བསྐུར་བ། །དེ་ནི་རྡོ་རྗེ་རིགས་གཅིག་གི །དཀྱིལ་
འཁོར་གྱི་ནི་སློབ་དཔོན་འགྱུར། །ཞེས་སོ། །བཅུ་པ་ནི། འཇམ་དཔལ་རྩ་
རྒྱུད་ལས། རྒྱལ་བའི་རིགས་ཀྱི་སྔགས་དག་ནི། །བྱང་གི་ཕྱོགས་སུ་འགྲུབ་པ་
ཡིན། །པདྨའི་རིགས་ལས་བྱུང་བའི་སྔགས། །དེ་བཞིན་ཤར་གྱི་ཕྱོགས་སུ་
འགྲུབ། །ལྷོ་ཡི་ཕྱོགས་སུ་གནས་པ་ལ། །རྡོ་རྗེའི་རིགས་ནི་འགྲུབ་པར་
འགྱུར། །ནུབ་ཕྱོགས་སུ་ནི་མཛོད་འགྲུབ་གསུང་། །ཕྱོགས་མཚམས་སུ་ནི་
རིན་ཆེན་རིགས། །དེ་བཞིན་ནུབ་བྱང་མཚམས་སུ་ནི། །དེ་དག་འགྲུབ་པར་
རབ་ཏུ་བརྟག །ལྷོ་ནུབ་ཀྱི་ནི་མཚམས་དག་ཏུ། །དེ་བཞིན་གནོད་སྦྱིན་
རིགས་ཀྱང་འགྲུབ། །ཤར་ལྷོ་དག་གི་ཆ་དག་ཏུ། །ཉན་ཐོས་རྣམས་ཀྱི་གཟི་
བརྗིད་ཆེ། །དེ་དག་རིགས་སུ་སྣང་བ་ནི། །དེར་གནས་པ་ལ་འགྲུབ་པར་
འགྱུར། །བྱང་ཤར་དག་གི་ཆ་དག་ཏུ། །རང་རྒྱལ་རྣམས་སུ་ཡང་དག་
འབྱུང་། །རིགས་ནི་འཇིག་རྟེན་ཀུན་གྱིས་མཆོད། །དེ་དག་དེར་ནི་འགྲུབ་པ་
ཡིན། །ཞེས་རིགས་བརྒྱད་གསུངས་ཀྱང་། ཉན་ཐོས་དང་རང་སངས་རྒྱས་ནི་
བསྡུ་ན་དེ་བཞིན་གཤེགས་པའི་ཁོངས་སུ་བསྡུའོ། །བཅུ་གཅིག་པ་ནི། འཇམ་
དཔལ་རྩ་རྒྱུད་ལས། རྒྱལ་བའི་རིགས་ཀྱི་སྔགས་གྲུབ་པ། །སངས་རྒྱས་རྣམས་
ལ་མངོན་འབྱུང་བའོ། །པདྨ་རྡོ་རྗེའི་རིགས་དག་ནི། །སངས་རྒྱས་རྣམས་ཀྱི་
བར་མའི་དུས། །གཞན་གྱི་དུས་སུ་སྔགས་དག་ནི། །དེ་ལས་གཞན་པའི་
རིགས་འགྲུབ་ཡིན། །ཞེས་སོ། །བཅུ་གཉིས་པ་ནི། ལེགས་གྲུབ་ལས། བདེ་
བར་གཤེགས་པས་ཞི་བ་བྱ། །རྒྱས་པ་པདྨའི་རིགས་སྐྱེས་ཀྱིས། །དྲག་ཤུལ་
སྤྱད་པའི་ལས་རྣམས་བྱ། །ཞེས་སོ། །བཅུ་གསུམ་པ་ནི། །ལེགས་གྲུབ་ལས།
་་
།
578



རྒྱལ་བའི་རིགས་ལ་བོ་དེ་ཙེ། །སྔགས་ཀྱི་ནོར་བུ་རབ་ཏུ་བསྒྲགས། །པདྨའི་
རིགས་ལ་པདྨའི་སྙིང་། །རྡོ་རྗེའི་རིགས་ལ་རུ་རཀྟ། །ཞེས་ཏེ་ཕྲེང་བ་བྱིན་
གྱིས་རློབ་པའི་སྔགས་ཀྱང་དེ་ཉིད་ནས་སོ་སོར་གསུངས་སོ། །བཅུ་བཞི་པ་ནི།
ལེགས་གྲུབ་ལས། དབུས་སུ་ཆོས་ཀྱི་འཁོར་ལོ་དང་། །ཐོག་མར་རྒྱལ་པོ་རྣམ་
པར་དགོད། །ཅེས་སོགས་ནས། དཀྱིལ་འཁོར་ཆོ་ག་བསྟན་པ་འདི། །དེ་
བཞིན་གཤེགས་པའི་རིགས་ཀྱིས་གསུངས། །ཞེས་སོགས་དང་། དབུས་སུ་
པདྨ་བྲིས་ནས་ཀྱང་། །དང་པོ་ཤར་གྱི་ཕྱོགས་སུ་ནི། །འདོད་པ་འབྱོར་བྱེད་
དགོད་པར་བྱ། །དེ་ནས་གསང་སྔགས་རྒྱལ་པོ་དྲུག །དེ་ཡི་འོག་ཏུ་གོས་
དཀར་ཅན། །སྒྲོལ་མ་བདུན་དང་དཔའ་མོ་བདུན། །རིག་པའི་རྒྱལ་མོ་
གྲགས་ལྡན་མ། །སྒོ་ཁར་རིག་སྔགས་རལ་པ་གཅིག །རྟ་མགྲིན་ཡང་ནི་
དགོད་པར་བྱ། །ཞེས་སོགས་དང་། དབུས་སུ་རྡོ་རྗེ་བྲིས་ནས་ཀྱང་། །ཤར་དུ་
རིག་སྔགས་རྒྱལ་པོ་ནི། །ལེགས་པར་འགྲུབ་བྱེད་ཐོག་མར་དགོད། །དེ་ནས་
དེ་ཡི་ངོས་གཉིས་སུ། །རིགས་སྔགས་རྒྱལ་མོ་གཉིས་བྲིས་ཏེ། །རིན་ཆེན་རྡོ་རྗེ་
གནམ་ལྕགས་དང་། །གཡོན་དུ་རྡོ་རྗེ་ཁུ་ཚུར་རོ། །བཀོད་ནས་དེ་ཡི་ངོས་
གཉིས་སུ། །ཀ་ལི་དང་ནི་གནོད་མཛེས་དགོད། །རྡོ་རྗེ་རྡོ་རྗེ་དབྱུག་པ་
དང་། །ཐོ་བ་དང་ནི་ལུ་གུ་རྒྱུད། །རིན་ཆེན་རྡོ་རྗེ་ལྕགས་ཀྱུ་མ། །མཱ་མ་ཀཱི་ཡང་
ཡོངས་སུ་དགོད། །རྒྱལ་པོ་བློན་པོ་ཕོ་ཉ་མོ། །རྡོ་རྗེ་བློ་གྲོས་ལ་སོགས་དང༌། །
དབང་ཕྱུག་ཆེན་པོ་ཆུང་མར་བཅས། །ནོར་བདག་གནོད་སྦྱིན་ལྷན་ཅིག་
ཏུ། །ལས་ཀུན་བྱེད་པའི་ཕྱི་རོལ་དུའོ། །ཕྱི་རོལ་ཕྱག་ན་རྡོ་རྗེའི་རིགས། །
འཁྲུངས་འདོད་པ་ཡི་རིག་སྔགས་དང་། །འབྱུང་པོ་སྲིན་པོ་ཤ་ཟ་དང༌། །
གྲུབ་པ་གནོད་སྦྱིན་ལྟོ་འཕྱེ་ཆེ། །ཕྱོགས་མཚམས་སྐྱོང་བའི་ལྷ་རྣམས་དག །
579



ཐམས་ཅད་གོ་རིམ་བཞིན་དུ་དགོད། །ཅེས་དཀྱིལ་འཁོར་སོ་སོར་བཀོད་
པའི་དབུས་སུ་རྗེས་བཞག་ནས་སྒྲུབ་པའི་ཚུལ་སོ་སོར་གསུངས་པའོ། །བཅོ་
ལྔ་པ་ནི། དེ་བཞིན་གཤེགས་པའི་རིགས་བསྒྲུབ་ན་རིགས་གསུམ་གའི་དངོས་
གྲུབ་འགྲུབ། པདྨའི་རིགས་བསྒྲུབ་ན་པདྨ་དང་རྡོ་རྗེའི་རིགས་གཉིས་ཀྱི་
དངོས་གྲུབ་འགྲུབ། རྡོ་རྗེའི་རིགས་བསྒྲུབ་ན་དེ་ཉིད་ཀྱི་དངོས་གྲུབ་འགྲུབ་
པར་མེ་ཏོག་ཕོག་པའི་རིགས་པས་ཤེས་སོ། །གཉིས་པ་ལ། ལྷའི་ཁྱད་པར།
སྔགས་ཀྱི་ཁྱད་པར། ལྷ་དང་སྔགས་བསྒྲུབས་པའི་འབྲས་བུའི་ཁྱད་པར་དང་
གསུམ་གྱི་དང་པོ་ནི། རིགས་གང་ཡིན་ཡང་། སངས་རྒྱས་ཀྱི་སྐུ་སྟོད་ཀྱི་ཆ་
ལས་བྱུང་བའི་ལྷས་དངོས་གྲུབ་རབ་དང་། རྐེད་པའི་ཆ་ལས་བྱུང་བའི་ལྷས་
དངོས་གྲུབ་འབྲིང་དང༌། སྐུ་སྨད་ཀྱི་ཆ་ལས་བྱུང་བའི་ལྷས་དངོས་གྲུབ་ཐ་མ་
འགྲུབ་ཅིང་། དེ་རེ་རེ་ལ་ཡང་རབ་འབྲིང་གསུམ་གསུམ་དུ་ཡོད་དོ། །ལེགས་
གྲུབ་ལས། རོ་སྟོད་ལས་བྱུང་མཆོག་ཡིན་ཏེ། །ལྟེ་བ་མན་ཆད་ཐ་མ་ཡིན། །
བར་གྱི་ལུས་ལས་བྱུང་བ་ཡི། །སྔགས་ཀྱིས་དངོས་གྲུབ་འབྲིང་བསྟན་ནོ། །
རབ་དང་འབྲིང་དང་ཐ་མ་ཡང་། །རྣམ་པར་རྟོག་པའི་མཐུ་དག་ལས། །
དངོས་གྲུབ་རྣམས་ལ་གསུམ་རྣམས་སུ། །གསང་སྔགས་ཆོ་ག་མཁས་པས་
བཤད། །ཅེས་སོ། །ཡང་རིགས་གང་ཡིན་ཡང་། རིགས་ཀྱི་བདག་པོ་དང་
ཡུམ་གྱིས་དངོས་གྲུབ་རབ། ཁྲོ་བོ་ཁྲོ་མོ་སོགས་ཀྱིས་འབྲིང་། ཕོ་ཉ་དང་
མངག་གཞུག་ཕོ་མོ་གཉིས་ཀྱིས་ཐ་མ་སྟེ། དེ་ཉིད་ལས། དེ་ལ་དངོས་གྲུབ་
རབ་ལ་ནི། །རིག་སྔགས་བདག་པོ་ཡིན་པར་ཤེས། །མཁས་པས་ཤིན་ཏུ་ཐ་མ་
ལ། །མངག་གཞུག་སོགས་ལས་ཤེས་པར་བྱ། །ཞེས་སོ། །ཡང་རིགས་གང་
ཡིན་ཡང་ཡུམ་གྱིས་ཞི་བ། རིགས་ཀྱི་བདག་པོས་རྒྱས་པ། ཁྲོ་བོ་ཁྲོ་མོས་
580



མངོན་སྤྱོད། ཕོ་ཉ་ཕོ་མོས་གདོན་དབབ་པ་ལ་སོགས་པའི་ལས་ཕྲན་ཚེགས་
འགྲུབ་སྟེ། དེ་ཉིད་ལས། རིག་སྔགས་རྒྱལ་པོས་རྒྱས་པ་བྱ། །ཁྲོ་བོ་རྣམས་
ཀྱིས་དྲག་ཤུལ་སྤྱད། །སྤྱན་ལ་སོགས་པས་ཞི་བར་བྱ། །ཞེས་དང་། གདོན་ལ་
སོགས་དབབ་ལས་ལ་ནི། །མཁས་པས་ཕོ་ཉ་སོགས་པས་བྱ། །ཞེས་སོ། །
གཉིས་པ་ལ། ལས་གང་ལ་སྔགས་གང་ཤིས་བསྟན་པ་དང་། ལྷ་གང་གི་
སྔགས་གང་ཡིན་པ་གཉིས་ཀྱི་དང་པོ་ནི། དེ་ཉིད་ལས། གསང་སྔགས་མང་
པོ་ཕལ་ཆེར་ནི། །བསྐུལ་བའི་ཚིག་དང་ལྡན་པས་ན། །དེ་དང་དེ་ཡི་ལས་
རྣམས་ནི། །དེ་ཉིད་ཀྱིས་ནི་རབ་ཏུ་བྱ། །ཞེས་གསུངས་པས། སྔགས་དོན་ལ་
བསྐུལ་ཚིག་གང་ཡོད་པ་དང་མཐུན་པའི་ལས་སྒྲུབ། དེ་མེད་ན་མགོ་བོར་ཨོ་
དང་མཇུག་ཏུ་སཱ་ཧཱ་ཡོད་པས་ཞི་བ་དང་། སྔགས་ཀྱི་གསེབ་ན་ར་དང་རྐན་
གྱི་ཡི་གེ་ཤས་ཆེ་ཞིང་མཐར་ཧཱུྃ་ཕཊ་དང་བཅས་པས་དྲག་ཤུལ། དེ་ལས་
གཞན་པ་དོན་དང་ཚིག་ཞི་བ་དང་ལྡན་ཞིང་མཐུ་དང་ལྡན་པས་རྒྱས་པ་བྱ་
སྟེ། དེ་ཉིད་ལས། གསང་སྔགས་ཡི་གེ་ཉུང་ངུ་མ། །གང་དག་སྭཱ་ཧཱ་ཨོ་ལྡན་
པའང༌། །ཞི་བའི་ལས་རྣམས་ཐམས་ཅད་ནི། །དེ་ཡིས་དེ་དག་མྱུར་དུ་བྱེད། །
ཧཱུྃ་དང་བཅས་ཤིང་ཕཊ་དང་བཅས། །གང་དག་ར་དང་རྐན་ཆགས་མང་། །
གསང་སྔགས་དེ་དག་དྲག་སྤྱོད་ལ། །མཁས་པས་ཀུན་ཏུ་སྦྱར་བར་བྱ། །
མཁས་པས་དེ་ལས་གཞན་པའི་སྔགས། །དོན་དང་ཚིག་ནི་ཞིར་ལྡན་པས། །
རྒྱས་པའི་ལས་ནི་ཐམས་ཅད་ལ། །ལེགས་པར་རབ་ཏུ་སྦྱར་བར་བྱ། །ཞེས་
སོ། །ལས་ཐམས་ཅད་པའི་སྔགས་ཡིན་ན། རྟོག་པའི་ཆོ་གར་ཐོག་མ་སྨོས་པ་
དེ་གཙོ་བོ་ཡིན་ལ། སྤྱི་རྒྱུད་ལས་གསུངས་པའི་སྔགས་ནི། གླེང་གཞིའི་དབང་
དུ་མཛད་པ་དེ་གཙོ་བོ་ཡིན་ལ། གཞན་ཕལ་པ་ཡིན་ཏེ། དེ་ཉིད་ལས། ལས་
581



ཀུན་བྱེད་པའི་གསང་སྔགས་ཀྱིས། །ཆོ་ག་ཞིབ་མོ་རྒྱས་གསུངས་པར། །ཐོག་
མར་ལས་ནི་གང་སྨྲས་པ། །དེ་ནི་གཙོ་བོ་ཡིན་པར་བསྟན། །གླེང་གཞིའི་
དབང་དུ་མཛད་ནས་ནི། །གསང་སྔགས་གང་དག་གསུངས་གྱུར་པས། །དེ་
ཉིད་དེ་ལ་གཙོ་བོར་བསྟན། །ལྷག་མ་གཞན་དུ་ཤེས་པར་བྱ། །ཞེས་སོ། །
གཉིས་པ་ནི། སྔགས་ཀྱི་ཚོགས་ལྷ་སོ་སོའི་མིང་དང་། སྐུ་མདོག་ཕྱག་མཚན་
དང༌། ལྷའི་མཐུ་དང་ཡོན་ཏན་སྨོས་པ་རྣམས་ནི། དེས་ལྷ་སོ་སོའི་སྔགས་སུ་
ཤེས་པར་བྱ་ཞིང་། མིང་མེད་ཅིང་བསྐུལ་ཚིག་དང་ལྡན་པ་ལ། བསྐུལ་ཚིག་
གི་སྒོ་ནས་ཤེས་པར་བྱའོ། །མགོ་བོར་ཨོཾ། མཇུག་ཏུ་ན་མ དང་སྭཱ་ཧཱ་དང་
ལྡན་པ། བར་དུ་བྱང་སེམས་ཀྱི་ཏིང་ངེ་འཛིན་དང་རང་བཞིན་གྱི་ཚིག་སྨོས་
ཤིང་དྲག་ཤུལ་གྱི་ཚིག་མེད་པ་ནི། སངས་རྒྱས་བྱང་སེམས་ཀྱི། ཧཱུྃ་ཕཊ་ཀྱིས་
མཐའ་རྟེན་པ་ནི་གཙུག་ཏོར་གྱི། ཟུངས་ཤིག ཟོ་ཞིག ཆོམས་ཤིག སྣུན་ཅིག
སོད་ཅིག སྒྲོལ་ཅིག ཅེས་སོགས་དྲག་ཤུལ་གྱི་ཚིག་དང་ལྡན་པ་ནི། ཁྲོ་བོ་
དང༌། ཕྱག་བརྙན་གྱི། སྤྱི་བོ་དང་སྤྱི་གཙུག་ལ་སོགས་པའི་ཡན་ལག་གི་
སྔགས་མེད་པའི་གཅིག་པུ་ནི་ཉན་ཐོས་ཀྱི་སྔགས་ཏེ། དེ་དག་བྱང་སེམས་
ལྟར་གཟུགས་སྣ་ཚོགས་སུ་མ་འགྱུར་གྱི་དགེ་སློང་གི་ཚུལ་གཅིག་པུར་གནས་
ཤིང་། གང་ཟག་གི་བདག་མེད་གཅིག་པུ་ཁོང་དུ་ཆུད་པའི་མཚོན་དོན་ནོ། །
རང་སངས་རྒྱས་ཀྱི་ནི་གཞན་དེ་དང་འདྲ་བ་ལ། ཁྱད་པར་རྟེན་འབྲེལ་ཟབ་
མོ་ཁོང་དུ་ཆུད་པའི་ཏིང་ངེ་འཛིན་གྱི་ཚིག་དང་ལྡན་པ་སྟེ། རྣམ་སྣང་མངོན་
བྱང་ལས། རྫོགས་སངས་རྒྱས་ཀྱི་གསང་སྔགས་ནི། །ཚིག་དང་མིང་དང་བརྡ་
ཡིས་མཚན། །ཚིག་དེ་དབང་དུ་གྱུར་པས་ན། །གསང་སྔགས་དོན་རྣམས་
ཐམས་ཅད་སྒྲུབ། །ཁ་ཅིག་བསྐུལ་བའི་ཚིག་དང་ལྡན། །ཁ་ཅིག་རང་མིང་
582



ཐོག་མར་སྨོས། །ཧཱུཾ་དང་ཕཊ་དང་ལྡན་པ་ནི། །གཙུག་ཏོར་རྣམས་ཀྱི་ཡིན་
པར་བསྒྲགས། །ཟུངས་ཟོ་ཆོམས་ཤིག་ཅེས་པ་དང༌། །སྙན་སོད་སྒྲོལ་ཅིག་
ཅེས་པ་ནི། །ཕྱག་བརྙན་རྣམས་དང་ཁྲོ་བོ་ཡི། །གསང་སྔགས་ཡིན་པར་
འདྲེན་པས་གསུངས། །ན་མཿ སྭཱ་ཧཱ་ལ་སོགས་ལྡན། །ཏིང་ངེ་འཛིན་ནི་
རྟོགས་པས་མཚན། །ཞི་བའི་ཡི་གེ་རྣམ་པར་དག །རེ་བ་ཐམས་ཅད་རྫོགས་
བྱེད་པའི། །གསང་སྔགས་སངས་རྒྱས་ཐམས་ཅད་དང་། །བྱང་ཆུབ་སེམས་
དཔའ་སྐྱོབ་པ་ཡིན། །ཉན་ཐོས་རྣམས་ཀྱི་གསང་སྔགས་ནི། །གཅིག་པུ་ཞིག་
ནི་གཅིག་ལ་གནས། །རང་སངས་རྒྱས་ཀྱིའང་དེ་བཞིན་ཏེ། །ཁྱད་པར་དག་
ནི་བཤད་བྱ་ན། །ཏིང་ངེ་འཛིན་གྱི་ཁྱད་པར་ལས། །ལས་ཚེ་རྣམ་པར་སྦྱོང་
ཞེས་བྱ། །ཞེས་གསུངས་ལ། འོན་ཀྱང་གཙུག་ཏོར་ནི་མཐའ་གཅིག་ཏུ་མ་
ངེས་ཏེ། དེའི་འགྲེལ་པར། གཙུག་ཏོར་མ་ཡིན་པའི་ལྷ་རྣམས་ཀྱི་སྔགས་ཧཱུྃ་
ཕཊ་ཏུ་བཅས་པ་ཡང་འབྱུང་བས་ན་ཧཱུཾ་དང་ཕཊ་ཏུ་བཅས་པའི་གཙུག་ཏོར་
གྱི་སྔགས་འདི་རྣམས་ནི་རྒྱུད་འདི་ཉིད་དུ་སྨོས་པར་ཤེས་པར་བྱའོ། །ཞེས་
སོ། །གསུམ་པ་ནི། དཀྱིལ་འཁོར་རབ་འབྲིང་ཐ་གསུམ་དང་། བསམ་པ་རབ་
འབྲིང་ཐ་གསུམ་གྱིས་དངོས་གྲུབ་རབ་འབྲིང་ཐ་གསུམ་འགྲུབ་ཅིང་། སངས་
རྒྱས་བྱང་སེམས་ཀྱི་སྔགས་ཀྱིས་སངས་རྒྱས། ཉན་རང་གི་སྔགས་ཀྱིས་ཉན་
རང་། ཞི་བས་སངས་རྒྱས། རྒྱས་པས་རང་རྒྱལ། ལས་ཕྲན་ཚེགས་ཀྱིས་ཉན་
ཐོས་འགྲུབ་ཅེས་འཇམ་དཔལ་རྩ་རྒྱུད་ལས་བཤད་དེ། མཆོག་ལ་མཆོག་དག་
གྲུབ་པ་དང་། །འབྲིང་ལ་འབྲིང་དུ་ཉེ་བར་བསྟན། །ཐ་མས་ཕྲན་ཚེགས་
འགྲུབ་པ་ནི། །རྒྱལ་བ་མཆོག་གིས་སྔོན་གསུངས་སོ། །སེམས་ཅན་ཡིད་ནི་
རྣམ་གསུམ་གྱིས། །རྒྱལ་བ་མཆོག་གིས་འགྲུབ་པར་གསུངས། །སེམས་ཅན་
583



-
ཆེན་པོས་ཆེན་པོ་འགྲུབ། །སེམས་ཅན་འབྲིང་གིས་འབྲིང་དང་ནི། །གསུམ་
པ་སྐྱེ་བོ་ཕྲ་མོ་ཡིས། །ལས་ཀྱི་ཕྲ་མོ་ཉེ་བར་བསྟན། །སངས་རྒྱས་ཉིད་དུ་
སེམས་དང་ལ། །ཕུན་སུམ་ཚོགས་པ་ཐམས་ཅད་ནི། །ངེས་པར་ཐོབ་པར་
འགྱུར་བ་སྟེ། །སེམས་ཅན་དཀྱིལ་འཁོར་མཐོང་བས་སོ། །དེ་དུས་སེམས་ནི་
བར་མ་ཡིས། །རང་རྒྱལ་བྱང་ཆུབ་ཐོབ་པར་བྱེད། །གུས་པ་མེད་པའི་ཉན་
ཐོས་ཉིད། །ཐ་མ་ངེས་པར་ཐོབ་པར་བྱེད། །ཅེས་དང་། གང་ཞིག་རྒྱལ་དང་
རྒྱལ་སྲས་བསྔགས། །སེམས་ཅན་ཕྱིར་ནི་གསུངས་པ་རྣམས། །གང་ཞིག་དེ་
ཟློས་མངོན་བརྩོན་པའང༌། །དེ་ནི་ངེས་པར་སངས་རྒྱས་འགྱུར། །གང་ཡང་
སྔགས་ནི་བར་མ་དག །གང་ཞིག་ཟོས་པ་དེ་ཟློ་བྱེད། །རང་སངས་རྒྱས་སུ་
ཡང་དག་བསྟན། །ངེས་པ་དེ་ཡི་རིགས་ཀྱང་ཡིན། །སྔགས་ནི་ཐ་མར་རབ་
ཞུགས་པ། །ཉན་ཐོས་དགྲ་བཅོམ་གྱིས་བཤད་དང་། །འཇིག་རྟེན་མ་ལུས་
ཀུན་ལ་ཡང་། །སྔགས་ཟློས་པ་ལ་མངོན་བརྩོན་པ། །ཉན་ཐོས་རྫུ་འཕྲུལ་ཆེན་
པོ་ཡི། །ངེས་པར་རིགས་སུ་དེ་གནས་ཡིན། །མཆོག་དང་ཐ་མ་བར་མ་ཡི། །
དེར་ཡང་ལས་ནི་རབ་སྦྱར་བྱ། །ཞི་བས་སངས་རྒྱས་བྱང་ཆུབ་འགྱུར། །རྒྱས་
པ་ཡིས་ནི་རང་རྒྱལ་ཏེ། །གཞན་པ་ཕྲན་ཚེགས་ལས་ཀྱི་ནི། །ཉན་ཐོས་ཀྱི་ནི་
བྱང་ཆུབ་བརྗོད། །ཅེས་སོ། །གསུམ་པ་ནི། དཔུང་བཟང་ལས། དེ་ནས་
གཞན་ཡང་འཇིག་རྟེན་པ་བསྡུས་ནས། །ཞར་ལ་བཤད་པ་འདི་དག་ཁྱོད་
ཀྱིས་ཉོན། །དྲག་པོ་ཡིས་ནི་བྱེ་བ་ཕྲག་བཅུ་བཤད། །ནོར་ལྷའི་བུས་ནི་སྟོང་
ཕྲག་སུམ་ཅུ་སྟེ། །ཚངས་པ་ཡིས་ནི་སྟོང་ཕྲག་དྲུག་ཅུ་གཉིས། །ཉི་མས་ཀྱང་
ནི་འབུམ་ཕྲག་གསུམ་བཤད་དོ། །ནམ་མཁའ་ལྡིང་གིས་སྟོང་ཕྲག་བཅོ་
བརྒྱད་དེ། །གཏུམ་བྱེད་མས་ནི་སྟོང་ཕྲག་བརྒྱད་བཤད་དོ། །མེ་ཡིས་ཀྱང་ནི་
584



བརྒྱ་ཕྲག་བདུན་ཉིད་དང་། །ཕུར་བུ་གསུམ་པ་ཡིས་ནི་སྟོང་བཤད་དོ། །ཀླུ་
ཡི་རྒྱལ་པོ་རྣམས་ཀྱིས་ལྔ་སྟོང་སྟེ། །མཚན་མོ་རྒྱུ་བས་སྟོང་ཕྲག་བཅུ་གཉིས་
བཤད། །འགྲོ་ལ་ཕན་ཕྱིར་འཇིག་རྟེན་བདག་པོ་བཞིས། །འབུམ་ཕྲག་བཞི་
ནི་རབ་ཏུ་བཤད་པ་ཡིན། །ལྷ་མིན་དབང་པོས་འབུམ་ཕྲག་གཉིས་ཉིད་དེ། །
ལྷ་ཡི་བདག་པོས་ཀྱང་ནི་འབུམ་ཕྲག་གསུམ། །གསང་སྔགས་ཕྱག་རྒྱ་སྣ་
ཚོགས་ཆོ་གར་ལྡན། །སོ་སོའི་གཞུང་གི་དཀྱིལ་འཁོར་རྣམས་དང་བཅས། །
རང་སྔགས་རྡོ་རྗེའི་རྗེས་འབྲངས་དད་བསྐྱེད་ན། །མ་བསྒྲིམས་བཞིན་དུ་ཐེ་
ཚོམ་མེད་པར་འགྲུབ། །ཅེས་པས། སངས་རྒྱས་པའི་སྔགས་ཀྱི་རྒྱུད་སྡེ་བཤད་
པའི་ཞར་ལ་སངས་རྒྱས་ཀྱིས་བཏུལ་ཏེ་དམ་ཚིག་ལ་གནས་ཤིང་། སངས་
རྒྱས་ལ་སྔགས་ཕུལ་ཏེ་བྱིན་གྱིས་བརླབས་པ་རྣམས་བཀར་གཏོགས་ཀྱང་།
སངས་རྒྱས་འཇིག་རྟེན་དུ་མ་བྱུང་བའི་ཚེ། འཇིག་རྟེན་པའི་ལྷ་དྲག་པོ་ལྷ་
ཆེན་པོ་དང་། ནོར་ལྷའི་བུ་ནི་ཁྱབ་འཇུག །གཏུམ་བྱེད་མ་ནི་འཇིག་རྟེན་
པའི་རིགས་སྔགས་ཀྱི་ལྷ་མོ་སྐལ་ལྡན་མ་ཞེས་བྱ་བ་ཡིན་ལ། ཕུར་བུ་གསུམ་
པ་ནི་གདོལ་བའི་རྒྱལ་པོ། མཚན་མོ་རྒྱུ་བའི་དབང་པོ་ནི། གནོད་སྦྱིན་གྱི་སྡེ་
དཔོན་རྣམས་སོ། །འཇིག་རྟེན་བདག་པོ་བཞི་ནི་རྒྱལ་ཆེན་བཞི་ཡིན་ལ།
གཞན་རྣམས་གོ་སླ་སྟེ། དེ་དག་ཀྱང་རང་རང་གི་གཞུང་ནས་འབྱུང་བའི་
ཚུལ་ཆོ་ག་གཞན་དང་མ་འདྲེས་པ་རང་རང་གི་ལྷ་ལ་དད་ཅིང་ཐེ་ཚོམ་མེད་
པར་བསྒྲུབ་ན་འགྲུབ་ཀྱི། དེ་ལྟ་མ་ཡིན་ན་སྡུག་བསྔལ་གྱི་རྒྱུར་འགྱུར་རོ། །དེ་
ལྟ་བུའི་སྔགས་རྒྱུད་དེ་རྣམས་ཀྱང་འདིའི་རིགས་སུ་བསྡུ་བར་མི་བྱའོ། །
གཉིས་པ་ནི། དེ་ལྟར་རིགས་དྲུག་ཀྱང་གསུམ་དུ་འདུས་ཏེ། དཔུང་
བཟང་གི་བསྡུས་དོན་དགྲོལ་བའི་བརྗེད་བྱང་ལས། ནོར་ཅན་ནི་པདྨའི་
585



རིགས་ཀྱིས་བསྡུས་སོ། །རྒྱས་པ་ནི་རྡོ་རྗེའི་རིགས་ཀྱིས་བསྡུས་སོ། །འཇིག་
རྟེན་པའི་རིགས་ཀྱང་དེ་དག་གི་འགབ་ཏུ་ཕལ་ཆེར་འདུས་པར་རིགས་པར་
བྱའོ། །དེ་དག་གིས་མ་བསྡུས་པ་རྣམས་ནི། དེ་བཞིན་གཤེགས་པའི་བྱིན་གྱི་
རླབས་ལས་བྱུང་བ་ཡང་མ་ཡིན། ཡང་བྱང་ཆུབ་སེམས་དཔའ་ས་ལ་གནས་
པ་ལྟར་བདེ་བར་གཤེགས་པ་ཉིད་ཀྱི་རིགས་སུ་སྐྱེས་པ་ཡང་མ་ཡིན་པས། དེ་
བཞིན་གཤེགས་པའི་རིགས་ལ་བརྟེན་ཞེས་གདགས་ཏེ། ཞེས་བཤད་ལ།
མཚན་ཉིད་དང་སྔགས་ལ་བལྟས་ན་ནོར་བུའི་རིགས་དང་། རྒྱས་པའི་
རིགས་གཉི་ག་རྡོ་རྗེའི་རིགས་སུ་འདུ་བ་འདྲའོ། །དཔུང་བཟང་ལས། ཁ་
ཅིག་ང་ཡི་རིགས་སུ་གཏོགས་པ་སྟེ། །ཁ་ཅིག་ཀྱང་ནི་པདྨའི་རིགས་སུ་
གཏོགས། །ཁ་ཅིག་ནོར་གྱི་རིགས་སུ་གཏོགས་པ་ཡིན། །གཞན་ཡང་ཁ་ཅིག་
གནས་མེད་གནས་པར་འཁྱམས། །ནོར་སྤྱོད་ཅེས་བྱ་ནོར་གྱི་རིགས་སུ་
གསུངས། །ང་ནི་རྡོ་རྗེའི་རིགས་ལས་རབ་ཏུ་བསྟན། །སྤྱན་རས་གཟིགས་
དབང་པདྨའི་རིགས་ཡིན་ཏེ། །རིགས་བཞི་པ་ནི་འདིར་ནི་ལྔས་རྩེན་ཡིན། །
ཞེས་གསུངས་ལ། འཇིག་རྟེན་པས་ཕུལ་བའི་གསང་སྔགས་ཁ་ཅིག རིགས་
བཞི་ལ་བརྟེན་པའི་གནས་མེད་པས་རྣམ་པར་འཁྱམས་པ་སྟེ། རིགས་ལོགས་
པ་ཡིན་པར་བསྟན་ནོ། །འོ་ན་དེ་བཞིན་གཤེགས་པའི་རིགས་ཀྱིས་མ་བསྡུས་
སམ་ཞེ་ན། དེའི་རིགས་སུ་གཏོགས་པ་ནི་གཙུག་ཏོར་ལ་སོགས་པའི་ཡེ་ཤེས་
ལས་བྱུང་བ་ཡིན་ལ། འདི་དག་རྣམ་སྨིན་གྱིས་བསྐྱེད་པ་ཡིན་པའི་ཕྱིར་
རིགས་དངོས་ཀྱིས་མ་བསྡུས་ཀྱང་། དད་པས་སངས་རྒྱས་ལ་རིག་སྔགས་ཀྱི་
ཆོ་ག་ཕུལ་བ་ཡིན་པས་དེ་བཞིན་གཤེགས་པ་ལ་བརྟེན་པ་ཞེས་བྱ། དངོས་སུ་
རིགས་ལྔ་ཆར་གྱིས་མ་བསྡུས་པས་ཡོངས་སུ་འཁྱམས་པ་ཡིན་ཏེ། ཡོངས་སུ་
586
༣



-
-
འཁྱམས་པའི་རིགས་སོ་ཞེས་ཚིག་དོན་དགྲོལ་བའི་བརྗེད་བྱང་ལས་བཤད་་་་
ཅིང་། དཔུང་བཟང་ལས་ཀྱང་། གཞན་ཡང་འདི་ནི་ཁ་ཅིག་གནས་མེད་
ཅིང་། །བདེ་བར་གཤེགས་ལ་བརྟེན་ཅིང་ཡོངས་འཁྱམས་པ། །མདོ་སྡེ་
འདིར་ནི་དེ་དག་ཐམས་ཅད་ཀྱང་། །འབྱོར་པ་འདོད་པའི་མིས་ནི་རྣམ་པར་
སྦྱངས། །ཞེས་འཕགས་པའི་རིགས་ལྔ། འཇིག་རྟེན་པའི་རིགས་དང་དྲུག་ཀ་
ལ་དཔུང་བཟང་ལས་འབྱུང་བའི་ཆོ་ག་བཞིན་སྦྱར་བར་བཤད་དོ། །གསུམ་
པ་ནི། དེ་ལྟར་རྒྱུད་སྡེ་སྒོ་དྲུག་གམ་གསུམ་པོ་ཡང་བསྡུ་ན་གསང་སྔགས་དང་
རིག་སྔགས་གཉིས་སུ་འདུས་ལ། གསང་སྔགས་ནི་ཐབས་ཕོ་གཙོ་ཆེ་བའི་
རྒྱུད། རིག་སྔགས་ནི་ཤེས་རབ་ལྷ་མོ་གཙོ་ཆེ་བའི་རྒྱུད་ཡིན་ལ། གཟུངས་ནི་
དེ་ཉིད་ཀྱི་དོན་དྲན་པ་དང་ཤེས་རབ་ཀྱིས་རྟོགས་ནས་མི་བརྗེད་པར་འཛིན་
པ་ཡིན་པས་གཉི་གར་དུ་འདུས་པའམ་ཡང་ན་སྔགས་གཅིག་ལ་ལྷ་ཕོ་མོ་་་་་
གཉིས་ཀའི་སྔགས་སུ་འགྱུར་བ་ནི་གཟུངས་སྔགས་ཡིན་ནོ། །དེ་དག་ཀྱང་
དོན་དམ་པར་ཐབས་ཤེས་རབ་གཉིས་སུ་མེད་པ་ཡིན་པའི་ཕྱིར། གཉིས་
སུ་མེད་པའི་ཡེ་ཤེས་དེ་ཉིད་དེ་ཁོ་ན་ཉིད་ཤེས་པ་དང་འགྲོ་བ་སྐྱོང་བར་བྱེད་
པས་སམ། ཡིད་སྐྱོབ་པར་བྱེད་པས་གསང་སྔགས། མ་རིག་པ་སྤོང་ཞིང་
རིག་པ་སྐྱེད་པར་བྱེད་པས་རིག་སྔགས་ཡིན་པའི་ཕྱིར་ལྷ་ཕོ་མོ་ཐམས་ཅད་ལ་
གསང་སྔགས་དང་རིག་སྔགས་ཀྱི་སྒྲར་གསུངས་པས། ཐམས་ཅད་ཀྱང་
ཐབས་ཤེས་གཉིས་མེད་ཀྱི་རྒྱུད་དུ་མཚོན་པར་བྱེད་དེ། ཛྙཱ་ན་ཤྲཱིའི་མཐའ་
གཉིས་སེལ་བ་ལས། དེ་ཡང་ལྷ་ཕོ་ནི་གསང་སྔགས། མོ་ནི་རིག་སྔགས།
སྔགས་གཅིག་ཉིད་ལྷ་ཕོ་མོ་གཉི་གའི་སྔགས་སུ་འགྱུར་བ་ནི་གཟུངས་སྔགས་
སོ། །ཡང་སྔགས་གཅིག་ཉིད་ལ་དེ་གསུམ་ཆར་ཚང་བ་དང༌། ལྷ་གཅིག་ཉིད་
587



ལ་སྔགས་དེ་གསུམ་ཆར་ཚང་བ་ཡང་ཡོད་ལ། རིག་སྔགས་དང་གཟུངས་
སྔགས་གཉི་ག་ལྷ་མོར་བཞག་པ་ཡང་ཡོད་པས་ཐམས་ཅད་དུ་ནི་གཅིག་ཏུ་
མ་ངེས་སོ། །ཞེས་གསུངས་ཤིང་། བསམ་གཏན་ཕྱི་མའི་འགྲེལ་པ་ལས་ཀྱང་
དེ་ལ་རིག་སྔགས་ནི་བུད་མེད་ཀྱི་གཟུགས་དང་དབྱིབས་ཀྱི་ལྷ་དང་། དེ་སྟོན་
པའི་སྒྲ་དང་ཕྱག་རྒྱ་ལ་སོགས་པའོ། །དེ་ལས་ལྡོག་པ་ནི་གསང་སྔགས་ཀྱི་
མཚན་ཉིད་དོ། །རིག་སྔགས་ལ་སོགས་པ་དེ་དག་ཐམས་ཅད་ཀྱང་ཀུན་རྫོབ་
དང་དོན་དམ་པའི་བདེན་པ་ལ་གནས་པའི་བྱེ་བྲག་གིས་གཉིས་སུ་མེད་པའི་
ཏིང་ངེ་འཛིན་དང་། གཟུགས་དང་ཕྱག་རྒྱ་དང་ཚིག་དང་ཡི་གེ་དང་སྒྲ་དང་
རྣམ་པ་དང་བཅས་པ་དང་། རྣམ་པ་མེད་པའི་ཡེ་ཤེས་དང་། ཆོས་ཀྱི་
དབྱིངས་ཀྱི་རང་བཞིན་ཏེ། དེ་ལ་དེ་དག་གི་ཆོས་ཀྱི་དབྱིངས་ཀྱི་ཡེ་ཤེས་ཀྱི་
རང་བཞིན་གང་ཡིན་པ་དེ་ནི་སོ་སོ་རང་གིས་རིག་པ་སྟེ། བྱིན་གྱི་རླབས་
ཀྱིས་ཀྱང་འདུལ་བའི་སྤྱོད་ཡུལ་དུ་ཉེ་བར་བསྟན་དུ་མི་རུང་ངོ་། །ཞེས་
གསུངས་སོ། །
གཉིས་པ་སྤྱོད་པའི་རྒྱུད་ཀྱི་རྣམ་གཞག་རྣམས་ལོགས་སུ་གསལ་བར་་་་་
བཤད་པ་མི་སྣང་བས་ཕལ་ཆེར་བྱ་རྒྱུད་དང་མཚུངས་པར་ཤེས་པར་བྱའོ། །
གསུམ་པ་ལ། རྣལ་འབྱོར་རྒྱུད་ཀྱི་བརྗོད་བྱ་རིགས་ལྔར་དབྱེ་བ་དང༌།
དེ་བཞི་འདུས་པར་བསྟན་པ་དང་། ཐབས་ཤེས་རབ་ཀྱི་ཕྱོགས་གཉིས་སུ་
དབྱེ་བ་དང་། ངེས་དོན་དུ་ཐབས་ཤེས་དབྱེར་མེད་དུ་བསྟན་པ་དང་བཞིའི་
དང་པོ་ལ། རྩེ་མོར། རིགས་ནི་རྣམ་པ་དུ་ཡིན་བརྗོད། །རིགས་ནི་རྣམ་པ་
བརྒྱར་གསུངས་ཏེ། །མདོ་རུ་བསྡུ་ན་རྣམ་པ་ལྔ། །སངས་རྒྱས་རྡོ་རྗེ་རིན་ཆེན་
དང་། །ཆོས་དང་ལས་དང་རྣམ་པ་ལྔ། །ཞེས་བཤད་པས། རྩེ་མོར་རིགས་
588



བསྡུས་ཀྱི་སྐབས་སུ་རིགས་ཆེན་ལྔ་པོ་རེ་རེ་ལ་རིགས་ཆུང་ལྔ་ལྔ་བཤད་པའི་
ཕྱིར་ཉི་ཤུ་རྩ་ལྔ། དེ་རེ་རེ་ལ་སྙིང་པོ་དང་ཕྱག་རྒྱ་དང་གསང་སྔགས་དང་
རིག་སྔགས་ཀྱིས་བསྒྱུར་བས་རིགས་བརྒྱ་ཡོད་ཀྱང་། བསྡུ་ན་རིགས་ལྔར་
འདུས་ཏེ། འདི་ལ་རིགས་ལྔའི་ངོ་བོ་དང་། རིགས་ལྔར་འབྱེད་པའི་རྒྱུ་
མཚན་གཉིས་ཀྱི་དང་པོ་ནི། དེ་བཞིན་གཤེགས་པ་ཐམས་ཅད་ཀྱི་རང་
བཞིན་རྡོ་རྗེ་དབྱིངས་ཐམས་ཅད་ཐུགས་སུ་ཆུད་པའི་ཡེ་ཤེས་སེམས་དཔའི་
ཚུལ་བྱང་ཆུབ་སེམས་ཀྱི་རང་བཞིན་ཆོས་ཀྱི་དབྱིངས་ཤིན་ཏུ་རྣམ་པར་དག་
པའི་ཡེ་ཤེས་རྣམ་སྣང་ཆེན་པོའི་རང་བཞིན་ནི་དེ་བཞིན་གཤེགས་པའི་་་
རིགས་དང་། དེ་བཞིན་གཤེགས་པ་ཐམས་ཅད་ཀྱི་བཀའི་རྗེས་སུ་འཇུག་
པ་གདུལ་དཀའ་བ་འདུལ་བའི་ཐབས་ལ་མཁས་པའི་རང་བཞིན་མེ་ལོང་ལྟ་
བུའི་ཡེ་ཤེས་མི་བསྐྱོད་པའི་རང་བཞིན་ནི་རྡོ་རྗེའི་རིགས་དང་། དེ་བཞིན་
གཤེགས་པ་ཐམས་ཅད་ཀྱི་སྦྱིན་པའི་ཕར་ཕྱིན་གྱི་ངོ་བོ་ཉིད་ཁམས་གསུམ་གྱི་
ཆོས་ཀྱི་རྒྱལ་པོའི་རྒྱུར་དབང་བསྐུར་བ་སེམས་ཅན་ཐམས་ཅད་ཀྱི་བསམ་པ་
ཡོངས་སུ་རྫོགས་པར་བྱེད་པའི་རིན་པོ་ཆེ་མཉམ་པ་ཉིད་ཡེ་ཤེས་རིན་ཆེན་
འབྱུང་ལྡན་གྱི་རང་བཞིན་ནི་རིན་པོ་ཆེའི་རིགས་དང་། དེ་བཞིན་གཤེགས་
པ་ཐམས་ཅད་ཀྱི་ཤེར་ཕྱིན་གྱི་ངོ་བོ་ཉིད་ཐམས་ཅད་མཁྱེན་པའི་ཡེ་ཤེས་ཀྱི་
རྣལ་འབྱོར་ཆེན་པོའི་དབང་ཕྱུག་རྣམ་པར་དག་པའི་ཆོས་ཀྱི་སྐུ་སོ་སོར་རྟོག་
པའི་ཡེ་ཤེས་འོད་དཔག་མེད་ཀྱི་རང་བཞིན་ནི་པདྨའི་རིགས་དང་། དེ་
བཞིན་གཤེགས་པ་ཐམས་ཅད་ཀྱི་བརྩོན་འགྲུས་ཀྱི་ངོ་བོ་སེམས་ཅན་ཐམས་
ཅད་ཀྱི་དགོས་པའི་དོན་ཐམས་ཅད་སྒྲུབ་པའི་འཕྲིན་ལས་མཛད་པ་བྱ་བ་་་་
གྲུབ་ པའི་ཡེ་ ཤེས་ དོན་ཡོད་ གྲུབ་ པའི་ རང་བཞིན་ནི་ལས་ ཀྱི་རིགས་ ཏེ།
589



འདིར། རྟག་དང་མི་འཁྲུགས་རིན་ཆེན་དབང་། །འོད་དཔག་མེད་པ་ངེས་
གྲུབ་རྣམས། །རིགས་ནི་རྣམ་པ་བརྒྱ་བཤད་པ། །མདོར་བསྡུས་པས་ནི་རྣམ་
པ་ལྔ། །ཞེས་སོ། །གཉིས་པ་ལ། སྔོན་བྱུང་རྣམ་འཕྲུལ་གྱི་ཁྱད་པར། རྗེས་
འཇུག་ཉམས་ལེན་གྱི་ཁྱད་པར་གཉིས་ཀྱི་དང་པོ་ལ། བསྟན་བྱ་རིགས་ཀྱི་
རང་བཞིན། གཞན་དོན་དུ་རྣམ་འཕྲུལ་བསྟན་ཚུལ་གྱི་ཁྱད་པར། ཕྱི་རབས་
ཀྱི་དོན་དུ་བཤད་ཚུལ་གྱི་ཁྱད་པར་དང་གསུམ་གྱི་དང་པོ་ལ། དཔལ་མཆོག་
དང་པོ་ལས། དེ་ཉིད་བཅོམ་ལྡན་སྣ་ཚོགས་པ། །བྱང་ཆུབ་སྤྱོད་པའི་རྗེས་
མཐུན་པ། །བདུད་དང་བདུད་ལས་རྒྱལ་བ་ཉིད། །བྱང་ཆུབ་སངས་རྒྱས་དེ་
ཉིད་དེ། །རྡོ་རྗེ་དྲག་པོ་མཐར་བྱེད་པ། །ཕྱག་ན་རྡོ་རྗེ་ཉིད་ཀྱང་དེ། །དེ་ཉིད་
དེ་བཞིན་གཤེགས་པའི་རིགས། །དེ་ཉིད་རྡོ་རྗེའི་རིགས་ཆེན་པོ། །དེ་ཉིད་
པདྨའི་རིགས་དག་པ། །དེ་ཉིད་ནོར་བུའི་རིགས་བཟང་བཤད། །དེ་ཉིད་སྣ་
ཚོགས་སྒོ་རུ་བསྟན། །ཞེས་པའི་དོན་ལ་རིགས་འབྱུང་རྒྱུ་དང་། དེ་ལས་བྱུང་
བའི་རིགས་ཀྱི་ངོ་བོ་དང་གཉིས་ཀྱི་དང་པོ་ལ། སྤྱི་དང་། བྱེ་བྲག་གི་རྒྱུ་
གཉིས་ཀྱི་དང་པོ་ནི། སེམས་ཅན་གྱི་སེམས་གདོད་མ་ནས་རང་བཞིན་
གྱིས་རྣམ་པར་དག་པ་དེ་ཉིད་ཤེས་རབ་ཀྱི་ཕ་རོལ་ཏུ་ཕྱིན་པ་དང་ཐབས་ལ་
མཁས་པས་བྱང་ཆུབ་ཀྱི་སྤྱོད་པ་མངོན་པར་བྱང་ཆུབ་པ་ལྔའི་རྗེས་སུ་མཐུན་
པར་སྤྱད་པས་སེམས་དྲི་མ་དང་བཅས་པའི་བདུད་བཅོམ་ནས། རང་
གི་སེམས་སོ་སོར་རྟོག་པའི་གཉིས་སུ་མེད་པའི་སེམས་དང་སེམས་བྱུང་བའི་
རང་བཞིན་ནི་རྡོ་རྗེ་འཆང་ཆེན་པོ་ཡིན་ལ། དེ་གདུལ་བྱའི་དོན་དུ་རིགས་
ལྔར་སྣང་བ་ཡིན་ཏེ། དཔལ་མཆོག་དང་པོར། ཤེས་རབ་ཕ་རོལ་ཕྱིན་པ་
ཡུམ། །ཡབ་ནི་ཐབས་ལ་མཁས་པ་སྟེ། །རྡོ་རྗེ་སེམས་དཔའ་གདུལ་བྱའི་
590



ཕྱིར། །རིགས་རྣམས་རབ་ཏུ་བྱུང་བའོ། །ཞེས་སོ། །གཉིས་པ་ནི། རྡོ་རྗེ་རྩེ་
མོར། རྡོ་རྗེ་སེམས་སོགས་དེ་བཞིན་དུ། །བྱང་ཆུབ་སེམས་ལས་ཡང་དག་
བྱུང་། །ཕ་རོལ་ཕྱིན་དྲུག་སྤྱོད་པ་ལས། །རྡོ་རྗེ་ཅན་རྣམས་བྱུང་བར་འདོད། །
དེ་བཞིན་ཕ་དང་མ་ནི་གང་། །མ་ནི་ཤེས་རབ་ཕ་རོལ་ཕྱིན། །ཕ་ནི་ཐབས་ལ་
མཁས་པ་སྟེ། །པདྨ་ལས་ནི་སངས་རྒྱས་སྲས། །རྡོ་རྗེ་ཅན་རྣམས་གང་ལས་
བྱུང་། །རྡོ་རྗེ་རྒྱལ་པོ་དེ་བཞིན་ཆགས། །རྡོ་རྗེ་རིན་ཆེན་རྒྱལ་མཚན་དང་། །
རྡོ་རྗེ་ཆོས་དང་དེ་བཞིན་ནོ། །དེ་རྣམས་ཤེས་རབ་གཙོ་བོར་བསྟན། །རྡོ་རྗེ་
སེམས་དཔའ་རྡོ་རྗེ་ལེགས། །གཟི་བརྗིད་དེ་བཞིན་བཞད་པ་ཉིད། །རྒྱུ་དང་
སྨྲ་བ་སེམས་དཔའ་ཆེ། །དེ་རྣམས་ཐབས་ལས་བྱུང་བ་ཡིན། །རྡོ་རྗེ་ལས་དང་
རྡོ་རྗེ་སྲུང་། །རྡོ་རྗེ་གནོད་སྦྱིན་ཁུ་ཚུར་ཉིད། །ཤེས་རབ་ཐབས་སུ་གྲགས་པ་
སྟེ། །བརྟན་པ་ཆེན་པོ་ཚོགས་སུ་བཤད། །རྡོ་རྗེའི་རིགས་རྣམས་ཀུན་གྱི་
གཙོ། །རྡོ་རྗེ་ལྕགས་ཀྱུ་མ་རུ་བཤད། །རྡོ་རྗེ་རིགས་ཆེན་མཆོག་གྱུར་པ། །རྡོ་
རྗེ་སེམས་དཔའ་དེ་བཞིན་ཕ། །ཕ་ནི་རྡོ་རྗེ་རྒྱལ་པོ་རྒྱུ། །མ་ནི་རྡོ་རྗེ་རྣོན་པོ་
སྟེ། །པདྨའི་རིགས་ཆེན་བཟང་པོ་ཡི། །པདྨ་འཛིན་གང་ལས་བྱུང་བའོ། །རྡོ་
རྗེ་གཟི་བརྗིད་རིན་ཆེན་ཕ། །རྒྱལ་མཚན་མ་ནི་ཡིན་པར་བསྟན། །ནོར་བུ་
རིན་ཆེན་བཟང་པོ་ཡི། །རིན་ཆེན་གང་ལས་བྱུང་བའོ། །ཕ་ནི་རྒྱལ་པོ་རྡོ་རྗེ་
ལས། །མ་ནི་གནོད་སྦྱིན་སྲུང་བ་སྟེ། །ལས་ཀྱི་རིགས་ཆེན་བཟང་པོ་ཡི། །ལས་
རྣམས་གང་ལས་བྱུང་བའོ། །ཞེས་པས་ཤེར་ཕྱིན་དང་ཐབས་མཁས་ལས་དེ་
བཞིན་གཤེགས་པའི་རིགས། བསྡུ་དངོས་བཞིས་སེམས་ཅན་གྲོལ་བར་བྱེད་
པའི་མ་དང་སེམས་ཅན་དགྲོལ་བར་བྱེད་པའི་བྱང་ཆུབ་ཀྱི་སེམས་ཕ་ལས་རྡོ་
རྗེའི་རིགས། མ་རིག་པའི་མུན་པ་སེལ་བའི་ཐབས་མཁས་དང༌། ཀུན་ལ་
591
་



བྱམས་པས་ཐར་པའི་ལམ་དུ་སྒྲོལ་བའི་ཤེས་རབ་ལས་རིན་པོ་ཆེའི་རིགས།
ཆོས་ཀྱི་འཁོར་ལོ་བསྐོར་བའི་ཐབས་མཁས་དང་། ཉོན་མོངས་གཅོད་པའི་
ཤེས་རབ་ལས་པདྨའི་རིགས། སེམས་ཅན་སྨིན་གྲོལ་བྱེད་པའི་ཐབས་དང༌།
ཐེག་དམན་དུ་ལྷུང་བ་དང་། སྡིག་པ་དང་ཉོན་མོངས་སྤོང་བའི་ཤེས་རབ་
ལས་ལས་ཀྱི་རིགས་རྣམས་བྱུང་བ་ཡིན་ཏེ། སེམས་དཔའ་དེ་རྣམས་ཀྱི་དོན་
ནི་དེ་ཡིན་པའི་ཕྱིར་རོ། །གཉིས་པ་ལ། སྤྱིར་རིགས་ཀྱི་དབྱེ་བ་དང་། རིགས་
ཆུང་སོ་སོའི་དབྱེ་བ་གཉིས་ཀྱི་དང་པོ་ནི། རྩ་རྒྱུད་དུམ་བུ་དང་པོའི་སྙིང་
པོ་དང་སྔགས་དང་ཕྱག་རྒྱའི་ལྷ་དང་སྔགས་དང་དངོས་གྲུབ་ལ་སོགས་པ་་་་
ཐམས་ཅད་དེ་བཞིན་གཤེགས་པའི་རིགས། དེ་བཞིན་དུ་དུམ་བུ་གཉིས་པའི་
རྣམས་རྡོ་རྗེའི་རིགས། གསུམ་པའི་རྣམས་པདྨའི་རིགས། བཞི་པའི་རྣམས་
རིན་པོ་ཆེའི་རིགས་སོ། །རྩ་བའི་རྒྱུད་ནས་ལས་ཀྱི་རིགས་ཟུར་ན་མེད་ཀྱང་།
རྡོ་རྗེ་རྩེ་མོའི་རིགས་བསྡུས་ནའང་བྱང་གི་དཀྱིལ་འཁོར་གྱི་ལྷ་སོ་བདུན་ལས་
རིགས་ཡིན་ལ། རྩེ་མོའི་རྟོག་བསྡུས་དགུ་པ་ནས་ལས་ཀྱི་རིགས་ཀྱི་ལྷ་ལ་
སོགས་པ་སྟོན་པ་རྣམས་སོ། །གཉིས་པ་ནི། དེའི་རིགས་རེ་རེ་ལ་ཡང་རིགས་
ལྔ་ལྔར་འགྱུར་ཏེ། རྡོ་རྗེ་རྩེ་མོ་ལས། རྣམ་པར་སྣང་མཛད་ཐུགས་ཀ་ནས། །
ཆོས་ཀྱི་རིགས་མཆོག་ཡང་དག་བྱུང་། །བྱང་ཆུབ་སེམས་ལས་ཀུན་ཏུ་བྱུང་། །
མི་བསྐྱོད་ལ་སོགས་ཚོགས་ཆེན་པོ། །ང་ཡི་རྡོ་རྗེའི་རིགས་སུ་བརྗོད། །ཕྱག་ན་
རྡོ་རྗེ་བདག་ཉིད་ཆེ། །སྦྱིན་པའི་སྤྱོད་པ་ཀུན་ཏུ་བྱུང་། །རིན་ཆེན་འབྱུང་
ལྡན་ལ་སོགས་པ། །ང་ཡི་རིན་ཆེན་རིགས་སུ་བ་ཤད། །རིན་ཆེན་རྡོ་རྗེ་བདག་
ཉིད་ཆེ། །དག་པའི་ཆོས་ལ་ཀུན་ཏུ་བྱུང་། །ཚེ་དཔག་མེད་པ་ལ་སོགས་པ། །
དེ་ནི་པདྨའི་རིགས་སུ་བཤད། །རྡོ་རྗེ་ཆོས་ནི་བདག་ཉིད་ཆེ། །གྲུབ་པའི་ལས་
592



ལས་ཀུན་ཏུ་བྱུང་། །དོན་ཡོད་གྲུབ་པ་ལ་སོགས་ལས། །དེ་ནི་ལས་ཀྱི་རིགས་
སུ་བཤད། །ནམ་མཁའི་མཛོད་ནི་ལས་ཆེན་པོ། །ཞེས་པ་ལྟར་རོ། །གཉིས་པ་
ལ། སྤྲུལ་བཤད་བྱེད་པ་པོ་འཁོར་ལོས་བསྒྱུར་བའི་དང༌། དེས་སྤྲུལ་པའི་
དཀྱིལ་འཁོར་གྱི་ལྷའི་དང་། གང་གི་དོན་དུ་སྤྲུལ་པ་གདུལ་བྱའི་དང་། གང་
གི་གཉེན་པོར་སྤྲུལ་པ་སྤང་བྱའི་ཁྱད་པར་དང་བཞིའི་དང་པོ་ནི། དུམ་བུ་
དང་པོའི་ལྷ་ཐམས་ཅད་དེ་བཞིན་གཤེགས་པའི་ཐུགས་ཀའི་ཟླ་བ་རྡོ་རྗེ་ལས་
སྐྱེས་པས་དེ་བཞིན་གཤེགས་པའི་རིགས་ཏེ། དེ་ཉིད་སྣང་བར། འདི་ནི་དེ་
བཞིན་གཤེགས་པའི་རིགས་ཏེ། སྐྱེས་པས་རིགས་ཞེས་བཤད་པ་ཡིན། །ཞེས་
གསུངས་ཞེས་དྲངས་སོ། །དུམ་བུ་དང་པོར་ནི་འོག་མ་རྣམས་མི་འདྲ་སྟེ། དེ་
བཞིན་གཤེགས་པ་རྣམས་ཀྱིས་སྤྲུལ་ནས་འཁོར་ལོས་བསྒྱུར་བས་བཤད་པ་་་
བྱས་པ་ཡིན་ནོ། །འཁོར་ལོས་བསྒྱུར་བ་ནི་རྡོ་རྗེ་སེམས་དཔའ་སྟེ། རྒྱུད་ལས།
བྱང་ཆུབ་སེམས་དཔའ་ཀུན་ཏུ་བཟང་པོ་དེ་དེ་བཞིན་གཤེགས་པ་ཐམས་་་་་
ཅད་ཀྱི་འཁོར་ལོས་བསྒྱུར་བ་ཉིད་དུ་དེ་བཞིན་གཤེགས་པ་ཐམས་ཅད་སྐུ་་་་
རིན་པོ་ཆེའི་དབུ་རྒྱན་དང་ཅོད་པན་གྱི་དབང་གིས་དབང་བསྐུར་ནས།
ཞེས་བཤད་པས་སོ། །དུམ་བུ་གཉིས་པའི་ནི། རྡོ་རྗེ་ཧཱུྃ་མཛད་ཡིན་ལ། དུམ་
བུ་གསུམ་པ་པདྨའི་རིགས་ཀྱི་ནི་རྡོ་རྗེ་ཆོས་ཡིན་ཅིང༌། དུམ་བུ་བཞི་པ་ནོར་
བུའི་རིགས་ཀྱི་ནི་རྡོ་རྗེ་རིན་ཆེན་ལས་ཀྱི་རིགས་ཀྱི་རྡོ་རྗེ་ལས་སོ། །ཁ་ཅིག་
དུམ་བུ་གསུམ་པ་དང་བཞི་པའི་འཁོར་ལོས་བསྒྱུར་བ་ནི་འོད་དཔག་མེད་་་་་
དང་རིན་འབྱུང་གི་མདུན་ན་ཡོད་པའི་རྡོ་རྗེ་ཆོས་དང་རྡོ་རྗེ་རིན་ཆེན་ནི་མ་
ཡིན་གྱི། དུམ་བུ་དང་པོའི་འཁོར་ལོས་བསྒྱུར་བ་ཉིད་རིམ་གྱིས་དུམ་བུ་འོག་
མ་གསུམ་གྱི་འཁོར་ལོས་བསྒྱུར་བར་གྱུར་པ་ཡིན། དེ་ནས་སྔོན་བྱུང་ལ་
593



་
འཁོར་ལོས་བསྒྱུར་བ་ལྔ་ཡིན་ལ། རྗེས་འཇུག་ལ་ལས་ཀྱི་རིགས་མེད་པས་
བཞི། ལས་རྒྱལ་དུ་དབང་བླངས་པའི་རྡོར་སེམས་དང༌། རིན་ཆེན་གཉིས་པ་
དང་། སྤྱན་གཉིས་པ་སྟེ། བདུན་ཡིན་ནོ་ཟེར་བ་ནི་མི་འཐད་དེ། རྡོ་རྗེ་རིན་
ཆེན་དང་རྡོ་རྗེ་ཆོས་འཁོར་ལོས་བསྒྱུར་བ་མ་ཡིན་ན། རྒྱུད་ལས། བྱང་ཆུབ་
སེམས་དཔའ་ཆེན་པོ་ནམ་མཁའི་སྙིང་པོ། རྡོ་རྗེ་རིན་པོ་ཆེའི་འཁོར་ལོས་
བསྐོར་བར་རྡོ་རྗེ་རིན་པོ་ཆེ་མྱུ་གུའི་དབང་གིས་དབང་བསྐུར་ནས་ལག་ཏུ་
རྡོ་རྗེའི་ནོར་བུ་བྱིན་ནོ། །ཞེས་དང་། དེའི་འགྲེལ་པར། འདིས་ནི་རིན་
པོ་ཆེའི་རིགས་ཀྱི་དཀྱིལ་འཁོར་སྤྲུལ་པའི་དང་པོ་སྦྱོར་བའི་ཏིང་ངེ་འཛིན་་་་་
བསྟན་པ་ཡིན་ནོ། །ཞེས་པ་དང་། རྒྱུད་ལས་བྱང་ཆུབ་སེམས་དཔའ་ཀུན་
ཏུ་སྤྱན་རས་གཟིགས་ཀྱི་དབང་པོ་དམ་པའི་ཆོས་ཀྱི་འཁོར་ལོ་བསྐོར་བ་ཉིད་
དང་། དེ་བཞིན་གཤེགས་པ་ཐམས་ཅད་ཀྱི་ཆོས་ཀྱི་སྐུའི་དབང་བསྐུར་ནས།
དེའི་ལག་ཏུ་རྡོ་རྗེའི་པདྨོ་དེ་བྱིན་ནོ། །ཞེས་དང་། དེའི་འགྲེལ་པ་ལས་པདྨའི་
རིགས་ཀྱི་བདག་པོར་འཕགས་པ་སྤྱན་རས་གཟིགས་དབང་ཕྱུག་འོད་དཔག་
མེད་ཀྱི་དབང་བསྐུར་བས་དབང་བསྐུར་ནས་འགྲོ་བ་འདུལ་བའི་དཀྱིལ་་་་་་
འཁོར་སྤྲུལ་པར་བྱ་བའི་ཕྱིར་འཕགས་པ་སྤྱན་རས་གཟིགས་དབང་ཕྱུག་ལ་
མཚན་བརྒྱ་རྩ་བརྒྱད་ཀྱིས་གསོལ་བ་བཏབ་བོ་ཞེས་བྱ་བས་པདྨའི་རིགས་ཀྱི་
དང་པོ་སྦྱོར་བའི་ཏིང་ངེ་འཛིན་བསྟན་ནོ། །ཞེས་གསུངས་ཏེ། རྡོ་རྗེ་ཆོས་
དང་རྡོ་རྗེ་རིན་ཆེན་ཉིད། །དུམ་བུ་དང་པོ་དེ་བཞིན་གཤེགས་པའི་རིགས་སུ་
བསྐྱེད། དུམ་བུ་གསུམ་པ་དང་བཞི་པར་པདྨ་དང་རིན་པོ་ཆེའི་རིགས་
ཐམས་ཅད་ཀྱི་བདག་པོར་སྤྲུལ་པར་བཤད་པ་ཡིན་ནོ། །རྡོ་རྗེ་འཆང་ཆེན་
པོ་དེ་ཉིད་སྤྱན་རས་གཟིགས་དབང་པོའི་གཟུགས་འཛིན་པ་ལ་དེ་བཞིན་་་་
E
594



གཤེགས་པ་ཐམས་ཅད་ཀྱིས་པདྨའི་རིགས་སྤྲུལ་པའི་ཕྱིར་མཚན་བརྒྱ་རྩས་་་
གསོལ་བ་འདེབས་པ་ཡིན་གྱི། ས་ལ་གནས་པའི་བྱང་ཆུབ་སེམས་དཔའ་ལ་
ནི་མ་ཡིན་ནོ་ཞེས་དེ་ཉིད་སྣང་བར་བཤད་པ་དང་། སངས་རྒྱས་གསང་བས་
ཀྱང་། བཅོམ་ལྡན་འདས་རྡོ་རྗེ་སེམས་དཔའ་སྐྱེ་རྒུའི་བདག་པོ་དེ་ཉིད་
འཇིག་རྟེན་གསུམ་ལས་རྣམ་པར་རྒྱལ་བ་རྡོ་རྗེ་འཛིན་པ་དང་། འཇིག་རྟེན་
དབང་པོ་དང་། ནམ་མཁའི་སྙིང་པོ་རྣམས་ཞེས་བཤད་པ་དང་འགལ་བའི་
སྐྱོན་མེད་དེ། རྡོ་རྗེ་འཆང་ཆེན་པོའམ་རྡོ་རྗེ་སེམས་དཔའ་ལས། དེ་གསུམ་
དུ་མ་ཟད་རིགས་ཐམས་ཅད་ཀྱི་ལྷ་ཐམས་ཅད་ཀྱང་བྱུང་བའི་ཕྱིར་རོ། །སྤྱན་
གཉིས་པ་ནི། པདྨའི་རིགས་ཀྱི་པདྨའི་རིགས་དང༌། རིན་ཆེན་གཉིས་པ་ནི་
རིན་ཆེན་རིགས་ཀྱི་རིན་ཆེན་རིགས་ཏེ་རིགས་ཆུང་གཉིས་པོ་སྤྲུལ་པར་བྱིན་
གྱིས་རློབ་མཁན་ཡིན་གྱི་འཁོར་ལོས་བསྒྱུར་བའི་དོན་མེད་དོ། །ལས་རྒྱལ་
མཆོག་ཏུ་དབང་བླངས་པའི་རྡོ་རྗེ་སེམས་དཔའང་། འཁོར་ལོས་བསྒྱུར་བ་
ལས་ཐ་དད་མ་ཡིན་ནོ། །རྗེས་འཇུག་ལ་ལས་རིགས་མེད་པའང་མི་འཐད་དེ།
རྒྱུད་ལས་བྱང་ཆུབ་སེམས་དཔའ་ཆེན་པོ་དེ་བཞིན་གཤེགས་པ་ཐམས་ཅད་
ཀྱི་འཕྲིན་ལས་ཞེས་བྱ་བ། འཕྲིན་ལས་ཐམས་ཅད་ཀྱི་འཁོར་ལོ་བསྐོར་བར་
དེ་བཞིན་གཤེགས་པ་ཐམས་ཅད་ཀྱི་རྡོ་རྗེའི་དབང་གིས་དབང་བསྐུར་ནས་
དེའི་ལག་ཏུ་ལས་ཀྱི་རྡོ་རྗེ་དེ་བཞིན་དུ་སྦྱིན་ནོ། །ཞེས་པ་དང་། དེའི་འགྲེལ་
པར། འཕྲིན་ལས་ཐམས་ཅད་ཀྱི་འཁོར་ལོ་ནི་ལས་ཀྱི་དཀྱིལ་འཁོར་ཐམས་
ཅད་དང་དེའི་རིགས་རྣམས་སོ། །འཕྲིན་ལས་ཐམས་ཅད་ཀྱི་འཁོར་ལོ་
བསྐོར་བ་ཉིད་དུ་དེ་བཞིན་གཤེགས་པ་ཐམས་ཅད་ཀྱིས་རྡོ་རྗེའི་དབང་གིས་
དབང་བསྐུར་ནས་ཞེས་བྱ་བ་ནི། ཡི་གེ་ཨོཾ་དང་ནམ་མཁའ་མཛོད་ཀྱི་དམ་
595



ཚིག་གི་ཕྱག་རྒྱས་སྣ་ཚོགས་རྡོ་རྗེའི་ཕྲེང་བའི་དབང་བསྐུར་བྱིན་ལ་ལས་ཀྱི་་་
དཀྱིལ་འཁོར་སྤྲུལ་པའི་ཕྱིར་དང་པོའི་སྦྱོར་བ་ཉེ་བར་བསྟན་པ་ཡིན་ནོ། །
ཞེས་དང༌། སློབ་དཔོན་སྣ་ཚོགས་རྡོ་རྗེ་ཐོགས་པས་ལས་ཀྱི་དཀྱིལ་འཁོར་གྱི་
ཆོ་ག་བྱ་ལ། ཞེས་དང༌། གཞན་ཡང་དེ་ཉིད་སྣང་བར་ལས་རིགས་ཀྱི་འཁོར་
ལོས་བསྒྱུར་བ་དབང་བསྐུར་བའི་ཆོ་ག་བཤད་པའི་ཕྱིར་རོ། །རྩ་རྒྱུད་ལ་ལས་
རིགས་ཀྱི་དུམ་བུ་ལོགས་ན་མེད་ཀྱང་། རྩེ་མོར་ལས་ཀྱི་རིགས་ཀྱི་རྟོག་བསྡུས་
ལོགས་ན་ཡོད་པར་བཤད་པས། དེ་ལའང་འཁོར་ལོས་བསྒྱུར་བ་དགོས་པའི་
ཕྱིར་རོ། །གཉིས་པ་ནི། དེ་བཞིན་གཤེགས་པས་སྤྲུལ་པའི་དེ་བཞིན་གཤེགས་
པའི་རིགས་ཀྱི་ལྷ་ཐམས་ཅད་རྡོ་རྗེ་ཁུ་ཚུར་གྱིས་དང་པོའི་རྡོ་རྗེས་མཚན་་་་་་་
པའི་རང་རང་གི་ཕྱག་མཚན་འཛིན་ཅིང་དེ་བཞིན་གཤེགས་པ་ལྔའི་ཅོད་་་་་
པན་ཅན་ནོ། །དུམ་བུ་གཉིས་པའི་ལྷ་ཐམས་ཅད་རྡོ་རྗེ་ཧཱུྃ་མཛད་ཀྱི་ཐུགས་
ཀའི་ཁྲོ་བོའི་རྡོ་རྗེ་ལས་སྤྲུལ་པའི་ཕྱིར་རྡོ་རྗེའི་རིགས་ཡིན་ལ། ཁྲོ་བོའི་རྡོ་
རྗེས་མཚན་པའི་ཕྱག་མཚན་བསྣམས་པ་རྡོ་རྗེ་ཕྲེང་བའི་ཅོད་པན་ཅན་ནོ། །
དུམ་བུ་གསུམ་པའི་ལྷ་རྣམས་སྤྱན་རས་གཟིགས་ཀྱི་ཐུགས་ཀའི་རྡོ་རྗེ་པདྨ་་་་
ལས་སྤྲུལ་པའི་ཕྱིར་པདྨའི་རིགས་ཡིན་ལ། པདྨའི་ཁུ་ཚུར་གྱིས་རྡོ་རྗེ་པདྨས་
མཚན་པའི་ཕྱག་མཚན་འཛིན་པ། འོད་དཔག་མེད་དང་། རྡོ་རྗེ་པདྨའི་ཕྲེང་
བའི་ཅོད་པན་ཅན་ནོ། །དུམ་བུ་བཞི་པའི་ལྷ་རྣམས་ནམ་མཁའི་སྙིང་པོའི་
ཐུགས་ཀའི་རྡོ་རྗེ་རིན་པོ་ཆེ་ལས་སྐྱེས་པའི་ཕྱིར་རིན་པོ་ཆེའི་རིགས་ཡིན་ལ།
རིན་པོ་ཆེ་ཁུ་ཚུར་གྱིས་རྡོ་རྗེ་རིན་པོ་ཆེས་མཚན་པའི་ཕྱག་མཚན་འཛིན་་་་་་
ཅིང་། རིན་ཆེན་མྱུ་གུའི་ཅོད་པན་ཅན་ནོ། །རྩེ་མོའི་ལས་ཀྱི་རིགས་ཀྱི་རྟོག་
བསྡུས་བོད་དུ་མ་འགྱུར་བས་གསལ་བར་མི་ཤེས་པར་འདུག་ནའང་། སྔར་
，
，
，
，
，
596



གྱི་རིགས་པ་བསྒྲེས་ན། རྡོ་རྗེ་ལས་ཀྱི་ཐུགས་ཀའི་སྣ་ཚོགས་རྡོ་རྗེ་ལས་སྐྱེས་
པའི་ཕྱིར་ལས་ཀྱི་རིགས་ཡིན་ལ། ལས་ཀྱི་ཁུ་ཚུར་གྱིས་སྣ་ཚོགས་རྡོ་རྗེས་
མཚན་པའི་ཕྱག་མཚན་འཛིན་ཅིང་། སྣ་ཚོགས་རྡོ་རྗེའི་ཕྲེང་བའི་ཅོད་པན་
ཅན་དུ་དོན་གྱིས་ཐོབ་བོ། །གསུམ་པ་ནི། གདུལ་བྱ་འདོད་ཆགས་ཅན་
གདུལ་བའི་ཕྱིར་དེ་བཞིན་གཤེགས་པའི་རིགས་ཏེ། ཆགས་པས་ཆགས་པ་
སྤང་བར་བྱ་བའི་ཕྱིར། ལྷ་ཐམས་ཅད་ཆགས་པའི་ཉམས་ཅན་ནོ། །གདུལ་
དཀའ་བའི་ཞེ་སྡང་ཅན་གདུལ་བའི་ཕྱིར་རྡོ་རྗེའི་རིགས་ཏེ། ཁྲོ་བས་ཁྲོ་བ་
སྤང་བར་བྱ་བའི་ཕྱིར་ཐམས་ཅད་རབ་ཏུ་ཁྲོས་པའོ། །གཏི་མུག་གི་དབང་
གིས་མུ་སྟེགས་ཅན་གྱི་ལྷ་དུ་མ་དང་ལྟ་བ་ཕྱིན་ཅི་ལོག་དུ་མ་ལ་ཞེན་པ་དག་
གདུལ་བའི་ཕྱིར་པདྨའི་རིགས་ཏེ། ལྷ་རྣམས་ཕྱི་ནང་གི་ལྷ་མི་འདྲ་བ་དུ་མའི་
གཟུགས་འཛིན་པ་ཉམས་སྣ་ཚོགས་པ་ཅན་ནོ། །སེར་སྣའི་དབང་གིས་ནོར་
ལ་འདོད་ཅིང་བརྐམ་པ་གདུལ་བའི་ཕྱིར་རིན་པོ་ཆེའི་རིགས་ཏེ། ལྷ་ཕལ་
ཆེར་རིན་པོ་ཆེ་གསེར་གྱི་མདོག་དང་རྒྱས་པའི་ཉམས་ཅན་ནོ། །ལེ་ལོའི་
དབང་གིས་དཀོན་མཆོག་མཆོད་པ་དང་སེམས་ཅན་གྱི་དོན་བྱེད་པ་ལ་མི་་་་
བརྩོན་པའི་གཉེན་པོར་ལྷ་ཐམས་ཅད་སྐུ་མདོག་ལྗང་ཁུ་ཞི་དྲག་སྣ་ཚོགས་་་་
པའི་ཉམས་ཅན་ཏེ། སྒེག་པའི་རྡོ་རྗེ་སེམས་དཔའ་ཉིད། །ཅེས་དང༌། རྩེ་
མོར། རྡོ་རྗེ་ཅན་ཀུན་ཁྲོ་གཉེར་ཅན། །རིན་ཆེན་ཚོགས་ནི་རབ་བཞད་པ། །
པདྨ་ཆེན་པོ་དུལ་ཞིང་ཞི། །དྲག་པོ་ཞི་བ་ལས་འཛིན་པ། །ཞེས་དང་། ཁ་
དོག་ལྗང་ཁུ་ལས་འཛིན་པ། །ཞེས་སོ། །བཞི་པ་ནི། སྔར་གྱི་དེ་ཉིད་ཀྱི་ཤུགས་
ལ་འགྲུབ་སྟེ། དུམ་བུ་དང་པོ་ནི་འདོད་ཆགས། གཉིས་པ་ནི་ཁྲོ་བ། གསུམ་
པ་ནི་གཏི་མུག བཞི་པ་ནི་སེར་སྣ། ལྔ་པ་ལས་རིགས་ལ་དངོས་སུ་བཤད་པ་
597



མེད་ཀྱང༌། ལེ་ལོའི་གཉེན་པོར་འགྲུབ་སྟེ། བརྩོན་འགྲུས་ཡིན་པའི་ཕྱིར་རོ། །
དེ་ཉིད་སྣང་བར། འདི་ནི་འདོད་ཆགས་ཀྱིས་འདོད་ཆགས་སྤང་བར་བྱ་
བའི་ཕྱིར། ཞེས་སོགས་གསུངས་སོ། །གསུམ་པ་ནི། ཕྱི་རབས་ཀྱི་དོན་དུ་དེ་
བཞིན་གཤེགས་པ་ཐམས་ཅད་ཀྱི་འཁོར་ལོས་བསྒྱུར་བ་ལ་མཚན་བརྒྱ་རྩས་
གསོལ་བ་བཏབ་པས། རྡོ་རྗེ་སེམས་དཔས་གདུལ་བྱ་རྒྱས་འབྲིང་བསྡུས་
གསུམ་ལ་དགའ་བའི་དོན་དུ་དཀྱིལ་འཁོར་རྒྱས་པ་བཞི་དང༌། ཕྱག་རྒྱ་བཞི་
པ་ལྔ་དང༌། ཕྱག་རྒྱ་གཅིག་པའི་དཀྱིལ་འཁོར་གྱི་བཤད་པ་རྣམས་གསུངས་
ཏེ། ཤེས་རབ་ཐབས་ཀྱི་དེ་ཉིད་ཆེ། །བྱང་ཆུབ་ཆེན་པོ་རབ་བསྒྲུབ་ཕྱིར། །བློ་
ལྡན་རྡོ་རྗེ་སེམས་དཔའ་ཡིས། །རྟོག་པའི་རྒྱལ་པོ་འདི་གསུངས་སོ། །ཞེས་
སོ། །དེ་བཞིན་དུ། རྡོ་རྗེ་ཧཱུྃ་མཛད་ཀྱིས་འཇིག་རྟེན་གསུམ་རྒྱལ་གྱི་དུམ་བུ་
དང་། ཕྱི་རོལ་རྡོ་རྗེའི་རིགས་དུམ་བུ་གཉིས་ཀྱི་སྤྲུལ་བཤད་བྱས་ཏེ། འགྲེལ་
པར། གདུག་པ་མ་རུངས་གདུལ་བྱའི་ཕྱིར། །ཁྲོ་བོའི་སྤྲུལ་པར་རབ་བསྒྲགས་
པ། །བློ་ལྡན་རྡོ་རྗེ་སེམས་དཔའ་ཡིས། །རྟོག་པའི་རྒྱལ་པོ་འདི་གསུངས་སོ། །
ཞེས་དང་། ཉོན་མོངས་འཇིག་རྟེན་ཁམས་རྣམས་ཀྱི། །དབང་བྱས་ཁྲོ་བོ་
ཆེར་སྤྲུལ་ནས། །བློ་ལྡན་རྡོ་རྗེ་མགོན་པོ་ཡིས། །རྟོག་པའི་རྒྱལ་པོ་འདི་
གསུངས་སོ། །ཞེས་སོ། །དུམ་བུ་གསུམ་པ་པདྨའི་རིགས་ནི་སྤྱན་རས་
གཟིགས་ཀྱིས་བཤད་དེ། འགྲེལ་པར། སོ་སོར་རྟོག་པས་འགྲོ་བ་ཀུན། །གཏི་
མུག་རྒྱ་མཚོ་ལས་བསྒྲལ་ཕྱིར། །བློ་ལྡན་འཇིག་རྟེན་དབང་ཕྱུག་གིས། །རྟོག་
པའི་རྒྱལ་པོ་འདི་གསུངས་སོ། །ཞེས་སོ། །དུམ་བུ་བཞི་པ་རིན་པོ་ཆེའི་རིགས་
རྣམས་ནམ་མཁའི་སྙིང་པོས་བཤད་དེ། འགྲེལ་པར། སེར་སྣའི་དྲི་མ་གཞིག་
ཕྱིར་དང༌། །སེམས་ཅན་བསམ་པ་ཡོངས་རྫོགས་ཕྱིར། །དོན་ཀུན་གྲུབ་པའི་
598



དཔའ་བོས་ནི། །ནམ་མཁའི་མཐར་ཐུག་གྲགས་པ་ཡི། །རྡོ་རྗེ་རིན་ཆེན་
རིགས་བསྐྱེད་ཕྱིར། །རྟོག་པའི་རྒྱལ་པོ་འདི་གསུངས་སོ། །ཞེས་སོ། །རྩེ་མོའི་
ལས་རིགས་ཀྱི་རྟོག་བསྡུས་ལྟ་བུ་རྡོ་རྗེ་ལས་ཀྱིས་སྤྲུལ་བཤད་བྱས་པར་དོན་་་
གྱིས་འགྲུབ་བོ། །རྩེ་མོར། སངས་རྒྱས་རྣལ་འབྱོར་ཆོ་གར་ལྡན། །རྡོ་རྗེ་ཆོས་
ནི་རབ་འཇུག་པ། །སྐུ་གསུམ་ཞེས་བྱ་གསང་ཆེན་གྱི། །རྟོག་པ་ཐམས་ཅད་
བསྡུས་པ་དང་། །རྡོ་རྗེ་རྣལ་འབྱོར་ཆོ་གར་ལྡན། །མ་རུངས་ཐམས་ཅད་
འདུལ་བྱེད་པ། །ཁམས་གསུམ་རྣམ་རྒྱལ་ཞེས་བྱ་ཡི། །རྟོག་པ་ཐམས་ཅད་
བསྡུས་པ་དང་། །ཆོས་ཀྱི་རྣལ་འབྱོར་ཆོ་གར་ལྡན། །པདྨ་གར་མཁན་སྐྱེད་
བྱེད་པ། །འགྲོ་བ་འདུལ་བ་ཞེས་བྱ་བའི། །རྟོག་པ་ཐམས་ཅད་བསྡུས་པ་
དང་། །སྦྱིན་པ་བཞི་དང་ཡང་དག་ལྡན། །རིན་ཆེན་འཁོར་ལོས་སྐྱེད་བྱེད་
ཅིང་། །བྱང་ཆུབ་སེམས་དཔའ་ཡིད་ཆེས་བྱེད། །རྟོག་པ་ཐམས་ཅད་བསྡུས་
པ་དང་། །སངས་རྒྱས་ཀུན་གྱི་ཐབས་ཆེན་པོ། །སྣ་ཚོགས་གར་མཁན་སྐྱེད་
བྱེད་པ། །ལས་ཀྱི་རྣལ་འབྱོར་ཆོ་ག་ཡི། །རྟོག་པ་ཐམས་ཅད་བསྡུས་པ་
དང་། །ཞེས་གསུངས་སོ། །གཉིས་པ་ལ། སྨིན་པར་བྱེད་པ་དབང་དང་།
སྒྲུབ་ཐབས་ཀྱི་ཁྱད་པར་གཉིས་ཀྱི་དང་པོ་ལ། སྨིན་བྱེད་སློབ་དཔོན་དང་།
སྨིན་བྱ་སློབ་མ་དང་། དེ་དག་གིས་ཆས་གོས་དང༌། གདོང་རས་དང༌།
དཀྱིལ་འཁོར་དུ་འཇུག་ཚུལ་དང་། འཇུག་བྱའི་དཀྱིལ་འཁོར་དང་། དཀྱིལ་
འཁོར་མཆོད་པའི་རྫས་དང་། ཞུགས་ནས་དབང་བསྐུར་ཚུལ་དང༌། དབང་
ཐོབ་པའི་སྡོམ་པ་དང་དམ་ཚིག་གི་ཁྱད་པར་དང་བརྒྱད་ཀྱི་དང་པོ་ནི། དེ་
བཞིན་གཤེགས་པའི་རིགས་སུ་རྡོ་རྗེ་སེམས་དཔའི་རྣལ་འབྱོར་ཆེན་པོ་དང་
ལྡན་པའི་སློབ་དཔོན་ཡིན་པས་རྡོ་རྗེ་སློབ་དཔོན་ཏེ། འགྲེལ་པར། སེམས་
599



དཔའ་ཐམས་ཅད་ཀྱི་རྣལ་འབྱོར་གྱི་བདག་ཉིད་ཅན་གྱི་རྡོ་རྗེས་ཉེ་བར་མཚོན་
པའི་སློབ་དཔོན་ནི་རྡོ་རྗེ་སློབ་དཔོན་ཏེ། ཞེས་དང་། རྡོ་རྗེའི་རིགས་སུ་རྡོ་རྗེ་
ཧཱུྃ་མཛད་ཀྱི་རྣལ་འབྱོར་ཆེན་པོས་བྱིན་གྱིས་བརླབས་པའི་རྡོ་རྗེ་སློབ་དཔོན་
ནོ། །དེ་བཞིན་དུ་པདྨའི་སློབ་དཔོན་དང་། རིན་ཆེན་སློབ་དཔོན་དང་། སྣ་
ཚོགས་སློབ་དཔོན་ཀྱང་དེས་འགྲེ་སྟེ། འགྲེལ་པར། འགྲོ་བ་འདུལ་བའི་རྣལ་
འབྱོར་ཆེན་པོ་དང་བྱིན་གྱིས་བརླབས་པའི་སློབ་དཔོན་ནི་པདྨའི་སློབ་དཔོན་
ནོ། །ཞེས་སོགས་གསུངས་སོ། །གཉིས་པ་ནི། རང་རང་གི་རིགས་ཀྱི་འཁོར་
ལོས་བསྒྱུར་བས་བྱིན་གྱིས་བརླབས་པའི་སློབ་མ་ནི་རྡོ་རྗེ་སློབ་མ་གཉིས་་་་་་་
དང་། པདྨའི་སློབ་མ་དང་། རིན་ཆེན་སློབ་མ་དང༌། སྣ་ཚོགས་སློབ་མ་སྟེ། །
རྡོ་རྗེ་སེམས་དཔས་བྱིན་གྱིས་བརླབས་པའི་སློབ་མ་ནི་རྡོ་རྗེ་སློབ་མ་སྟེ། ཞེས་
སོགས་གསུངས་སོ། །གསུམ་པ་ནི། དུམ་བུ་དང་པོར། དེ་ནས་སྟོད་གཡོགས་
གོས་དམར་པོ་གྱོན་ལ་གདོང་རས་དམར་པོ་དཀྲིས་ཏེ། ཞེས་ཏེ། འདོད་
ཆགས་ཀྱིས་འདོད་ཆགས་སྤང་བའི་དོན་ནོ། །དུམ་བུ་གཉིས་པར། གོས་སྔོན་
པོ་བགོས་ལ་མགོ་ལ་གཙུག་ཏོར་སྔོན་པོ་བཅིངས་ཏེ། དར་སྔོན་པོས་གདོང་
དཀྲིས་ལ། ཞེས་ཏེ། ཁྲོ་བས་ཁྲོ་བ་སྤང་བའོ། །དུམ་བུ་གསུམ་པར། རྒྱུད་ལས་
དངོས་སུ་མ་གསུངས་ཀྱང་། འགྲེལ་པར་གོས་སོགས་དཀར་པོ་བཤད་དེ་
གཏི་མུག་སྤང་བའོ། །དུམ་བུ་བཞི་པར། རྒྱུད་ལས་ཇི་ལྟར་རྙེད་པའི་གོས་
ཞེས་བཤད་པས་རྙེད་ན་སེར་པོ་དང་། མ་རྙེད་ན་གང་རུང་བས་ཆོག་པར་
བཤད་པས། ལས་རིགས་ཀྱང་དེས་འགྲེའོ། །བཞི་པ་ནི། རང་གི་འཁོར་ལོས་
བསྒྱུར་བས་བྱིན་གྱིས་བརླབས་པའི་འཇུག་སྒོའི་བུམ་པས་དབང་བསྐུར་བ་
ནི། རྡོ་རྗེ་ནས་རིན་པོ་ཆེའི་བར་གྱིས་བྱིན་གྱིས་བརླབས་པའི་བུམ་པས་
600



，
དབང་བསྐུར་ཏེ། ལས་རིགས་ཀྱང་དེས་འགྲེའོ། །དེ་ལྟར་དབང་བསྐུར་ནས་
རང་རིགས་ཀྱི་དམ་ཚིག་གི་ཕྱག་རྒྱས་དཀྱིལ་འཁོར་དུ་འཇུག་སྟེ། དེ་བཞིན་
གཤེགས་པའི་རིགས་སུ་ནི་སེམས་མ་རྡོ་རྗེ་མའི་དང་། རྡོ་རྗེའི་རིགས་སུ་ཁྲོ་
བོ་ཏི་རིནྟི་རི་དང་། པདྨའི་རིགས་སུ་རྡོ་རྗེ་པདྨའི་དང་། ནོར་བུའི་རིགས་སུ་
རྡོ་རྗེ་ནོར་བུའི་དང་། ལས་ཀྱང་རིགས་སུ་རྡོ་རྗེ་ལས་ཀྱི་དམ་ཚིག་གི་ཕྱག་རྒྱ་
བཅིངས་ནས་འཇུག་པའོ། །ལྔ་པ་ནི། དེ་བཞིན་གཤེགས་པའི་རིགས་ཀྱི་
དཀྱིལ་འཁོར་ནི། དཀྱིལ་འཁོར་དབུས་མ་ཟླུམ་པོ་རྡོ་རྗེའི་ཕྲེང་བས་བསྐོར་
བའོ། །རྡོ་རྗེའི་རིགས་ལ་གཞན་འདྲ་བ་ལ། ཁྲོ་བོའི་རྡོ་རྗེས་བསྐོར་བ།
པདྨའི་རིགས་ལ། དེ་ཡི་ནང་དུ་སྲད་བུ་ནི། །གྲུ་བཞི་པ་ནི་བྲི་བར་བྱ། །
གཉིས་པ་གྲྭར་ནི་སྒོ་འདོད་ཅིང་། །པདྨོ་འདྲ་བར་བྱ་བ་ཡིན། །ཀ་བ་བརྒྱད་
ཀྱི་ཚུལ་དུ་ནི། །པདྨོ་འདབ་མ་བརྒྱད་པ་བྲི། །ཞེས་པ་དང་། རིན་པོ་ཆེའི་
རིགས་ལ་རིན་པོ་ཆེ་ཟུར་བརྒྱད་པ་ལྟ་བུ་དང་། ལས་ཀྱི་རིགས་ལ་སྣ་ཚོགས་
རྡོ་རྗེ་ལྟ་བུར་བྲི་སྟེ། རྩེ་མོ་ལས། དེ་བཞིན་རྡོ་རྗེའི་རིགས་ཆེན་ལ། །རྡོ་རྗེ་
ཕྲེང་བས་རྡོ་རྗེ་འཛིན། །རྡོ་རྗེའི་དཀྱིལ་འཁོར་སྦྱོར་བྱུང་བ། །རྡོ་རྗེའི་རི་མོ་
ཡང་དག་བྲི། །པདྨའི་རིགས་ཆེན་བཟང་པོ་ལ། །པདྨའི་ཕྲེང་བས་པདྨ་
འཛིན། །པདྨའི་དཀྱིལ་འཁོར་སྦྱོར་བྱུང་བ། །པདྨའི་སྲད་བུས་ཐིག་གདབ་
བྱ། །རིན་ཆེན་རིགས་ཆེན་བཟང་པོ་ལ། །རིན་ཆེན་ཕྲེང་བས་རིན་ཆེན་
མཚན། །རིན་ཆེན་དཀྱིལ་འཁོར་སྦྱོར་བྱུང་བ། །རིན་ཆེན་རི་མོས་རྣམ་པར་
མཛེས། །ལས་ཀྱི་རིགས་ལ་སྣ་ཚོགས་བཤད། །དེ་བཞིན་སངས་རྒྱས་རིགས་
མཆོག་ལ། །འོན་ཀྱང་རྡོ་རྗེའི་ཁྱད་པར་གྱིས། །ཞེས་སོ། །དེ་བཞིན་དུ་ལྷའི་
ཁྱད་པར་ཡང་ཤེས་པར་བྱའོ། །དྲུག་པ་ནི། མེ་ཏོག་དང་གོས་ཟུང་ལ་སོགས་
601
--



པ་ཐམས་ཅད་དེ་བཞིན་གཤེགས་པའི་རིགས་ལ་དཀར་པོ། རྡོ་རྗེའི་རིགས་
ལ་སྔོན་པོ། པདྨའི་རིགས་ལ་དམར་པོ། ནོར་བུའི་རིགས་ལ་སེར་པོ། དེས་
མཚོན་ནས་ལས་ཀྱི་རིགས་ལ་སྣ་ཚོགས་མདོག་སྟེ། དཔལ་མཆོག་དང་པོར།
རྡོ་རྗེ་ཅན་ལ་མཆོད་པ་ཀུན། །དེ་བཞིན་གཤེགས་པའི་རིགས་ལ་དཀར། །རྡོ་
རྗེའི་བདག་ཉིད་ནག་པོ་སྟེ། །དམར་པོ་པདྨ་ནོར་བུ་སེར། །ཞེས་སོ། །བདུན་
པ་ནི། སློབ་མའི་དབང་ལ་མེ་ཏོག་གང་ཕོག་གི་ལྷར་བསྐྱེད་ནས་རང་གི་ལྷའི་
བུམ་ཆུ་དང་། དེ་བཞིན་གཤེགས་པའི་རིགས་ལ་ཕོག་ན་རིན་ཆེན་གྱི་ཅོད་
པན་དང་། དེ་བཞིན་གཤེགས་པའི་རྡོ་རྗེ་དང་། དེས་མཚན་པའི་དྲིལ་བུ་
དང་མིང་། དེ་བཞིན་གཤེགས་པའི་རིགས་ལ། དེ་བཞིན་གཤེགས་པ་ལྔའི་
ཅོད་པན་དང་། དང་པོའི་རྡོ་རྗེ་དང་དེས་མཚན་པའི་དྲིལ་བུ་དང་མིང་། རྡོ་
རྗེ་རིགས་ལ་སངས་རྒྱས་ལྔ་དང་། རྡོ་རྗེ་ཕྲེང་བའི་ཅོད་པན་དང་། ཁྲོ་བོའི་
རྡོ་རྗེ་དང་ཁྲོ་བོའི་དྲིལ་བུ་དང་མིང་། པདྨའི་རིགས་ལ་འོད་དཔག་མེད་དང་
པདྨའི་ཕྲེང་བའི་ཅོད་པན་དང༌། རྡོ་རྗེ་པདྨ་དང་པདྨའི་དྲིལ་བུ་དང་མིང་།
ནོར་བུའི་རིགས་ལ་རིན་ཆེན་མྱུ་གུའི་ཅོད་པན་དང༌། རྡོ་རྗེ་རིན་ཆེན་དང་།
རིན་ཆེན་དྲིལ་བུ་དང་མིང་། ལས་ཀྱི་རིགས་ལ་སྣ་ཚོགས་རྡོ་རྗེའི་ཅོད་པན་
དང་། སྣ་ཚོགས་རྡོ་རྗེ་དང་སྣ་ཚོགས་དྲིལ་བུ་དང་མིང་གི་དབང་བསྐུར་རོ། །
སློབ་དཔོན་དུ་དབང་བསྐུར་བར་འོས་པ་ལ། དབང་སྟེགས་ཀྱི་སྟེང་དུ་རང་
རང་གི་འཁོར་ལོས་བསྒྱུར་བར་བསྐྱེད་པ་ལ། རང་རང་གི་རྣལ་འབྱོར་ཆེན་
པོའི་ལྷ་ལུས་ལ་བཀོད་ནས། རང་རིགས་ཀྱི་བུམ་པ་ཐམས་ཅད་དང་ཕྱག་
མཚན་དང་མིང་དབང་བསྐུར་ནས་མིག་ཐུར་ལ་སོགས་པའི་རྗེས་གནས་་་་་་་
དང་། རང་རང་གི་ཆོས་ཀྱི་འཁོར་ལོ་བསྐོར་བའི་རྗེས་གནང་བྱིན་ནས།
602



རང་རང་གི་དམ་ཚིག་གསུམ་སྦྱིན་པ་སྟེ། དེ་ལ། དེ་བཞིན་གཤེགས་པ་དང་
དེའི་རིགས་དང་། རྡོ་རྗེ་དང་པདྨ་དང་རིན་པོ་ཆེའི་རིགས་ལ་དམ་ཚིག་
གསུམ་ཐ་དད་དུ་ཡོད་ལ། ལས་རིགས་ནི་དེ་བཞིན་གཤེགས་པའི་རིགས་
དང་འདྲ་བར་བཤད་དོ། །བརྒྱད་པ་ནི། དེ་ལ་རིགས་ལྔའི་སྡོམ་པ་ནི་སྡོམ་
གཟུང་ལས་ཤེས་ཏེ། གྲགས་པ་ཆེ་བས་མ་བྲིས་སོ། །ལྷ་མཉེས་པར་བྱ་བའི་
ཉམས་སུ་བླང་བྱའི་དམ་ཚིག་ནི། གང་གིས་འདོད་ལ་སྙོམས་ཞུགས་པ། །དེ་
ལ་འདོད་པས་སྦྱོང་བར་བྱེད། །སངས་རྒྱས་ཕྱག་རྒྱ་ཆེན་པོ་ཡི། །ཡེ་ཤེས་དམ་
ཚིག་ཡིན་པར་བཤད། །ཅེས་བྱང་ཆུབ་ཀྱི་སེམས་ལ་གོམས་པར་བྱེད་པའི་
འདོད་ཆགས་ཀྱིས་དེ་བཞིན་གཤེགས་པའི་སྐུར་བསྐྱེད་ཅིང་གཞན་ཡང་སྨིན་
གྲོལ་དུ་བྱེད་པ་ནི་དེ་བཞིན་གཤེགས་པའི་དམ་ཚིག འདོད་པ་རྣམས་ལ་
ཆགས་བྲལ་མིན། །དམ་ཚིག་ཤིན་ཏུ་ཚུལ་ཆེན་འདི། །དེ་བཞིན་གཤེགས་
པའི་རིགས་དག་པ། །རྒྱལ་བས་ཀྱང་ནི་འདའ་མི་མཛད། །ཅེས་རང་གི་ལྷའི་
ཏིང་ངེ་འཛིན་ལ་མི་སྐྱོ་བ་དེ་བཞིན་གཤེགས་པའི་རིགས་ཀྱི་དང་། སེམས་
ཅན་དོན་དུ་ཁྲོ་མིན་ཡང་། །ཁྲོ་བོ་ཆེན་པོར་རབ་ཏུ་སྟོན། །རྡོ་རྗེའི་རིགས་ནི་
ཆེན་པོ་ཡི། །དམ་ཚིག་ལས་ནི་འདའ་བར་དཀའ། །ཞེས་སྙིང་རྗེ་ཆེན་པོས་ཁྲོ་
བོའི་ཏིང་ངེ་འཛིན་སྒོམ་པ་རྡོ་རྗེའི་དང་། རང་བཞིན་དག་པར་ཤེས་ནས་
ཀྱང་། །དེ་དགོས་གང་དང་གང་བྱེད་པ། །འདི་ནི་པདྨའི་རིགས་ཆེན་གྱི། །
དམ་ཚིག་འདའ་བར་དཀའ་བའོ། །ཞེས་ཆོས་ཐམས་ཅད་རང་བཞིན་མེད་
པར་ཤེས་ནས་ཕྱག་རྒྱ་བཞི་ཡིས་དགོས་པ་སྒྲུབ་པ་པདྨའི་རིགས་ཀྱི་དང་།
ཉུང་ངམ་ཡང་ན་མང་ཡང་རུང་། །ཅི་ཙམ་ནུས་པ་ཉིད་དུ་ཡང་། །སྦྱིན་པས་
ཉི་མ་མ་སྟོངས་པར། །བྱ་བ་འདི་ནི་དམ་ཚིག་གོ །ཞེས་སྦྱིན་པ་ཉིན་རེ་ལ་མི་
603



འཆད་པར་གཏོང་བ་རིན་པོ་ཆེའི་དམ་ཚིག་སྟེ། འདིས་ལས་ཀྱི་དམ་ཚིག་
ཀྱང་བསྟན་ནོ། ། །
གཉིས་པ་ལ། ལྷ་སྒོམ་པའི་དང་། སྔགས་བཟླས་པའི་དང་། རྗེས་སྤྱོད་
ལམ་གྱི་སྐབས་སུ་བསྲུང་བའི་ཁྱད་པར་དང་གསུམ་གྱི་དང་པོ་ལ། ལྷ་སྒོམ་
པའི་སྔོན་འགྲོའི་དང༌། དངོས་གཞི་ལྷ་སྒོམ་པའི་དང་། ཕྱག་རྒྱ་བཅིང་བའི་
དང༌། བྱིན་གྱིས་བརླབ་པའི་དང་། དབང་བསྐུར་བའི་དང་། མཆོད་པའི་
ཁྱད་པར་དང་དྲུག་གི་དང་པོ་ནི། ཚོགས་རྟེན་གྱི་དཀྱིལ་འཁོར་སྤྲུལ་པ་རང་
རང་གི་སེམས་དཔའ་རྒྱུས་སྤྲུལ་པ་དང་། ཡེ་ཤེས་དབབ་པའི་སྐབས་སུ་དང་
པོའི་རྡོ་རྗེ་དང་། ཁྲོ་བོའི་རྡོ་རྗེ་དང་། པདྨའི་རྡོ་རྗེ་དང་། རྡོ་རྗེ་རིན་ཆེན་
དང༌། སྣ་ཚོགས་རྡོ་རྗེ་རྣམས་དབབ་པ་སོ་སོའི་ཁྱད་པར་རོ། །གཉིས་པ་ནི།
རང་རང་གི་རྣལ་འབྱོར་ཆེན་པོ་ལ་སོགས་པ་ཏིང་ངེ་འཛིན་རྒྱས་བསྡུས་གང་
རུང་བསྒོམ་པའོ། །འདི་ལ་ཁྱད་པར་ཤིན་ཏུ་མང་མོད་ཀྱི་མང་བས་འཇིགས་
པས་མ་ཕྱེའོ། །གསུམ་པ་ནི། དེ་བཞིན་གཤེགས་པ་ལ་ས་མ་ཡ་ཧཱུྃ། དེའི་
རིགས་ལ་སུ་ར་ཏ་ཧཱུཾ། རྡོ་རྗེའི་རིགས་ལ་ཧཱུྃ། པདྨའི་རིགས་ལ་སརྦ་ཤུདྡྷ།
ནོར་བུའི་རིགས་ལ་ཨོ་ཞེས་བརྗོད་ནས་རང་རང་གི་ཕྱག་རྒྱ་རྣམས་བཅིངས་
ཏེ། དེ་ཉིད་བསྡུས་པར། ས་མ་ཡ་ཧཱུཾ་ཞེས་བརྗོད་ན། དེ་ཡི་འོག་ཏུ་མ་
བསྒྲུབས་པར། །ཕྱག་རྒྱ་ཀུན་དང་རིགས་རྣམས་ལ། །ཉིད་ཀྱིས་བཅིངས་ནས་
བརྟན་པར་འགྱུར། །ཞེས་སོགས་སོ། །བཞི་པ་ནི། དེ་བཞིན་གཤེགས་པ་ལ་
རྡོ་རྗེ་དབྱིངས་ཀྱི་དབང་ཕྱུག་མའི། དེའི་རིགས་ལ་སེམས་མ་རྡོ་རྗེ་མའི། རྡོ་
རྗེའི་རིགས་ལ་ཏི་རིནྟི་རིའི། པདྨོའི་རིགས་ལ་རྡོ་རྗེ་པདྨོའི། ནོར་བུའི་རིགས་
ལ་རྡོ་རྗེ་ནོར་བུ་ཆེན་པོའི་ཕྱག་རྒྱ་བཅིངས་ནས་གནས་བཞི་བྱིན་གྱིས་རློབ་
604



པ་སྟེ། རྡོ་རྗེ་དབྱིངས་དབང་ཕྱག་རྒྱ་ནི། །རབ་མཉམ་བཞག་པས་བཅིངས་
ནས་ཀྱང་། །སྙིང་ག་མཛོད་སྤུ་མགྲིན་སྤྱི་བོར། །བཞག་ན་སངས་རྒྱས་བྱིན་
གྱིས་རློབ། །ཅེས་སོགས་གསུངས་སོ། །ལྔ་པ་ནི། སྔར་མི་ལ་དབང་བསྐུར་
བའི་སྐབས་སུ་བཤད་པ་དང་འགྲེ་སྟེ། རིན་ཆེན་རྡོ་རྗེ་བཅིངས་ནས་ནི། །
དཔྲལ་བར་རབ་ཏུ་བཞག་བྱས་ན། །རྒྱལ་བས་རྡོ་རྗེ་རིན་ཆེན་གྱི། །དབང་
བསྐུར་རབ་ནི་དེ་འགྱུར་རོ། །ཞེགས་སོགས་གསུངས་སོ། །དྲུག་པ་ནི། དེ་
བཞིན་གཤེགས་པ་ལ། རབ་མཉམ་བཞག་པས་དང་པོར་ནི། །བདུག་པ་ལ་
སོགས་མཆོད་བྱས་ལ། །དེ་ནས་དངོས་གྲུབ་འདོད་པ་ཡིས། །བསྒྲུབ་ན་
དངོས་གྲུབ་ཐོབ་པར་འགྱུར། །ཞེས་དང་། དེའི་རིགས་ལ། གསང་བའི་
མཆོད་པ་རྣམ་བཞི་ཡིས། །གསང་བའི་མཆོད་པ་རྗོད་བྱེད་ཅིང་། །བདག་
དབུལ་བ་ལ་སོགས་པ་ཡི། །མཆོད་པ་བྱས་ན་འགྲུབ་པར་འགྱུར། །ཞེས་དང་།
རྡོ་རྗེའི་རིགས་ལ། ཁྲོ་བོ་ཡི་ནི་མཆོད་ཆེན་པོ། །ཁྲོ་བོའི་གསང་བ་རྗོད་བྱེད་
ཅིང་། །ཁྲོ་བོའི་ཁུ་ཚུར་རབ་བྱས་ན། །མྱུར་དུ་བདག་གི་རིགས་འགྲུབ་བོ། །
ཞེས་དང་། པདྨའི་ལ། མདོ་སྡེ་ཟབ་ཅིང་རྒྱ་ཆེ་བའི། །ཚུལ་རྣམས་ལེགས་
པར་བརྗོད་ནས་ཀྱང་། །ཡིད་དང་ངག་གིས་ཕུལ་ན་ནི། །དངོས་གྲུབ་མྱུར་དུ་
ཐོབ་པར་འགྱུར། །ཞེས་དང༌། ནོར་བུའི་ལ། གདུགས་དང་རྒྱལ་མཚན་
འཕན་རྣམས་ཀྱིས། །རྒྱལ་པོའི་མཆོད་པས་མཆོད་བྱེད་ཅིང་། །སྦྱིན་པ་
ཐམས་ཅད་བྱིན་ན་ནི། །ནོར་བུའི་རིགས་ནི་འགྲུབ་པར་འགྱུར། །ཞེས་སོ། །
གཉིས་པ་ལ། ཐུན་མོང་དུ་ཡི་གེ་དགོད་པའི་དང་། གསང་ཆེན་ཡིད་ཀྱི་
བཟླས་པའི་དང༌། གསང་བའི་ངག་གི་བཟླས་པའི་ཁྱད་པར་དང་གསུམ་གྱི་
དང་པོ་ནི། རྩེ་མོར། དེ་བཞིན་གཤེགས་པའི་རིགས་མཆོག་ལ། །བཟླས་པ་
605



འདི་ནི་མཆོག་ཡིན་ནོ། །བཀྲ་ཤིས་སྐྱིལ་ཀྲུང་བཅས་ནས་ནི། །སེམས་ཀྱིས་
སངས་རྒྱས་ལ་དམིགས་ནས། །ཞེས་སོགས་ནས། ཟླ་བ་གང་བ་དྲི་མེད་པ། །
སྙིང་ག་རུ་ནི་བསྒོམ་པར་བྱ། །ཟླ་བའི་དཀྱིལ་འཁོར་དབུས་སུ་ནི། །རིག་པའི་
ཡི་གེ་རྣམ་པར་བསྒོམ། །ཞེས་དང་། དེ་ནས་རྡོ་རྗེའི་རིགས་བཟླས་པ། །ཕྱག་
ན་རྡོ་རྗེ་རང་བདག་ཉིད། །བྱང་ཆུབ་སྙིང་པོ་ལ་གནས་བདག །བདག་ནི་
ཕྱག་ན་རྡོ་རྗེ་བརྟན། །ཟླ་བའི་དཀྱིལ་འཁོར་དབུས་སུ་ནི། །རྡོ་རྗེའི་གཟུགས་
ནི་རྣམ་པར་བསྒོམ། །གསང་ཆེན་རྡོ་རྗེའི་དབུས་སུ་ནི། །རིག་པའི་ཡི་གེ་རྣམ་
པར་བསྒོམ། །དེ་ནས་པདྨའི་རིགས་འདས་པ། །པདྨའི་སེམས་དཔའ་རང་
བདག་ཉིད། །ཟླ་བའི་དབུས་སུ་པདྨ་ཆེ། །པདྨའི་དབུས་སུ་ཡི་གེ་རྣམས། །དེ་
ནས་རིན་ཆེན་རིགས་བཟླས་པའི། །རིན་ཆེན་རྒྱལ་པོ་རིགས་བདག་ཉིད། །
ཟླ་བའི་དབུས་སུ་རིན་ཆེན་ཆེ། །རིན་ཆེན་དབུས་སུའང་ཡི་གེ་རྣམས། །དེ་
ནས་ལས་ཀྱི་རིགས་བཟང་པོ། །རྣལ་འབྱོར་དོན་ཀུན་སྒྲུབ་བྱེད་ལ། །སངས་
རྒྱས་སྙིང་པོ་རབ་བདག་ཉིད། །རྡོ་རྗེ་ལས་སུ་རྣམ་པར་བསྒོམ། །ཟླ་བའི་
དཀྱིལ་འཁོར་དབུས་སུ་ནི། །རིན་ཆེན་རྡོ་རྗེ་རྣམ་པར་བསྒོམ། །རིན་ཆེན་རྩེ་
མོར་རྡོ་རྗེ་ཆེ། །དེ་ཡི་དབུས་སུའང་ཡི་གེ་རྣམས། །རིགས་ལྔ་ཡི་ནི་བཟླས་པ་
འདི། །གསང་བའི་བཟླས་པར་བརྗོད་པར་བྱ། །ཞེས་གསུངས་སོ། །གཉིས་པ་
ནི། རྩེ་མོར། དེ་ནས་གཞན་ཡང་བཤད་བྱ་སྟེ། །བཟླས་རྒྱུད་གསང་བ་མཆོག་
འཛིན་པ། །དེ་བཞིན་གཤེགས་པའི་རིགས་བཟླས་པའི། །སངས་རྒྱས་བདག་
ཉིད་བཀྲ་ཤིས་འཛིན། །སྟོང་གསུམ་གྱི་ནི་འཇིག་རྟེན་འདིར། །སངས་རྒྱས་
གཟུགས་སུ་རྣམ་པར་བསྒོམ། །སངས་རྒྱས་དེ་ཡི་ཐུགས་དབུས་སུ། །རིག་
པའི་ཡི་གེ་རྣམ་པར་བསྒོམ། །རང་གི་ལུས་ནི་བདག་མེད་ཅིང་། །ཆོས་དང་
606



གང་ཟག་སྟོང་པ་ཉིད། །སངས་རྒྱས་དེ་དག་གི་གཟུགས་ནི། །བདག་མེད་
པར་ནི་རྣམ་པར་བསམ། །ལུས་ནི་སངས་རྒྱས་ཞེས་བརྗོད་པས། །སངས་
རྒྱས་དེ་ཡང་ཡོད་མ་ཡིན། །ཕུང་པོ་དང་ནི་སྐྱེ་མཆེད་ཁམས། །ཆོས་ཞེས་བྱ་
བའི་སངས་རྒྱས་མེད། །གང་ཟག་ཉིད་ཀྱིས་སངས་རྒྱས་མེད། །སངས་རྒྱས་
མེད་པ་ཡང་མ་ཡིན། །ཕ་རོལ་ཕྱིན་དྲུག་ས་བོན་ཏེ། །ཤེས་རབ་ས་བོན་སྦྱོང་
མཛད་པའི། །གནས་དང་གནས་མིན་སྐལ་ལྡན་པ། །དེ་ཉིད་བྱང་ཆུབ་
བདག་མེད་འཛིན། །དེ་ལྟ་བུ་ནི་གསང་ཆེན་གྱི། །དེ་བཞིན་གཤེགས་པའི་
རིགས་བཟླས་ན། །མྱུར་བར་སློབ་དཔོན་ཆེན་པོ་ཡིས། །རབ་ཏུ་དགའ་བ་
འགྲུབ་པར་འགྱུར། །དེ་ནས་རྡོ་རྗེའི་རིགས་བཟླས་པ། །རྡོ་རྗེ་སེམས་དཔའ་
རང་བདག་ཉིད། །སྟོང་གསུམ་གྱི་ནི་འཇིག་རྟེན་འདིར། །རྡོ་རྗེའི་གཟུགས་
སུ་རྣམ་པར་བསྒོམ། །རྡོ་རྗེ་དེ་ཡི་ལྟེ་དབུས་སུ། །རིག་པའི་ཡི་གེ་རྣམ་པར་
བསྒོམ། །དངོས་མེད་ཅེས་བྱ་རྡོ་རྗེ་དེ། །བྱང་ཆུབ་འབྲས་བུ་གང་ཡིན་པའོ། །
གང་ཞིག་རྡོ་རྗེ་ཞེས་སུ་བཤད། །གང་ཞིག་དེ་ཉིད་འགྱུར་མེད་པའི། །ལུས་ཀྱི་
དེ་ཉིད་ཅེས་བརྗོད་ལ། །གང་ཞིག་ཆོས་དང་ཆོས་མིན་སྟོང་། །གཟུགས་ལ་
སོགས་པའི་ཆོས་ཆེན་པོ། །འབྱུང་བ་ཆེ་སྒྲ་འཛིན་པ་མིན། །ལུས་ནི་གཟུགས་
ཞེས་བྱ་བར་བརྗོད། །གཟུགས་ཞེས་བྱ་བ་ཡོད་མ་ཡིན། །གཟུགས་དེ་ཡང་ནི་
རྣམ་ཕྱེ་ལ། །ཕྲ་མོའི་འདུ་ཤེས་རྣམ་པར་བསྒོམ། །ཆ་ཤས་སུ་ནི་རྣམ་ཕྱེ་ན། །
གཟུགས་ཞེས་བྱ་བ་ཡོད་མ་ཡིན། །ཆ་ཤས་དེ་ཡང་རྣམ་ཕྱེ་ན། །ཆ་ཤས་ཞེས་
བྱ་ཡོད་མ་ཡིན། །གཟུགས་ནི་སྟོང་པ་ཞེས་བཤད་དོ། །འདི་དེ་རྡོ་རྗེ་ཞེས་
བྱར་བསྟན། །གཟུགས་སོགས་ཆོས་རྣམས་ཐམས་ཅད་ནི། །སྟོང་པ་ཉིད་ནི་
རྣམ་པར་བསྒོམ། །དེ་ལྟ་བུ་ཡི་རྣལ་འབྱོར་གྱིས། །རབ་ཏུ་དགའ་བ་བསྒྲུབ་
607
-
-



པར་བྱ། །དེ་ནས་རིན་ཆེན་རིགས་བཟླས་པ། །རྡོ་རྗེ་རིན་ཆེན་རིགས་བདག་
ཉིད། །སྟོང་གསུམ་གྱི་ནི་འཇིག་རྟེན་འདིར། །སྟོང་ཉིད་ནམ་མཁར་རྣམ་
པར་བསྒོམ། །དེ་ནི་ནམ་མཁར་རྣལ་འབྱོར་ཆེས། །རྟོག་པ་དང་བཅས་ཡི་
གེར་བསམ། །ཆོས་ཀུན་དངོས་མེད་ཅེས་བྱ་བ། །སྟོང་ཉིད་དེ་བཞིན་ཉིད་
ཅེས་བརྗོད། །དངོས་མེད་ཅེས་བྱའི་གཟུགས་མེད་དེ། །མཁའ་མཚུངས་
སངས་རྒྱས་སྤྱོད་ཡུལ་ལོ། །གང་ལ་གཟུགས་ནི་ཡོད་མིན་པའི། །མིག་ཅེས་བྱ་
བ་ཅི་ཡིན་བརྗོད། །མིག་དེ་ཡང་ནི་གང་ཞིག་གི །མིག་ཅེས་བྱ་བ་ཡིན་པར་
བརྗོད། །བདག་པོ་རྒྱལ་པོ་འདི་གང་ཞིག །འདི་ཡི་སྐྱེ་བའང་ཇི་ལྟ་བུའི། །
འབྱུང་བ་ཆེན་པོ་བཞི་འདུས་ལས། །མིག་གི་དབང་པོ་ཡང་དག་བྱུང་། །མིག་
དེ་ལ་ཡང་གཟུགས་མེད་ལ། །ཅི་ཞིག་བྱེད་དེ་ཡོད་པའང་མིན། །མིག་ནི་ཇི་
ལྟ་བ་བཞིན་དུ། །ཐམས་ཅད་གཟུང་དང་འཛིན་པ་སྤངས། །བཟླས་པའི་
སྦྱོར་བ་འདི་ཡིས་ནི། །ཆོས་ཆེན་པོ་ཡི་དབང་བསྐུར་འགྱུར། །དེ་ནས་པདྨའི་
རིགས་བཟླས་པ། །པདྨའི་སེམས་དཔའ་རང་བདག་ཉིད། །སྟོང་གསུམ་གྱི་ནི་
འཇིག་རྟེན་འདིར། །པདྨའི་གཟུགས་སུ་རྣམ་པར་བསྒོམ། །པདྨ་ཤིན་ཏུ་དག་
དེ་ལ། །རིག་པའི་ཡི་གེ་རྣམ་པར་བསྒོམ། །ཤེས་རབ་ཆེན་པོས་པདྨ་དེ། །ཆོས་
ཀྱི་སྙིང་པོར་བསམ་པར་བྱ། །པདྨ་ཆུ་ཡིས་མ་གོས་ཤིང་། །འདམ་གྱི་ཉེས་
པས་གོས་མི་འགྱུར། །སེམས་ཅན་ཐམས་ཅད་དེ་བཞིན་དག །ཆོས་ནི་གཟོད་
ནས་མ་སྐྱེས་པའི། །དེ་བཞིན་གཤེགས་ཉིད་འདི་གང་ཞིག །ཆོས་དང་ཆོས་
ཉིད་སྟོང་གང་ཡིན། །གཟུགས་སོགས་ཆོས་རྣམས་ཐམས་ཅད་ཀྱི། །ཆོས་ཉིད་
དེ་བཞིན་ཉིད་དུ་འདོད། །དེ་ནས་ལས་ཀྱི་རིགས་བཟླས་པའི། །ལས་ཀྱི་རྣལ་
འབྱོར་རྣམ་པར་བསམ། །སངས་རྒྱས་རྣམ་འཕྲུལ་འཁོར་ལོ་འདི། །ཆོས་དང་
608



ལོངས་སྤྱོད་ཐོབ་བྱེད་ཡིན། །གང་ལ་ཆོས་ཞེས་བྱ་བ་མེད། །སངས་རྒྱས་ཀྱི་ནི་
རྣམ་འཕྲུལ་སྣང་། །ཨེ་མའོ་སངས་རྒྱས་དེ་དག་སྣང་། །རང་གི་ལས་ཀྱང་
སྒྲུབ་པར་མཛད། །དེ་ལྟ་བུ་ཡི་རྣལ་འབྱོར་གྱིས། །རྡོ་རྗེ་སློབ་དཔོན་དཀའ་
ཐུབ་ཆེ། །ཚེ་འདི་ཉིད་ལ་དམ་པ་ཡི། །སངས་རྒྱས་བདེ་ནི་མཆོག་ཐོབ་
འགྱུར། །ཞེས་སོ། །གསུམ་པ་ནི། སེམས་ཀྱི་དམིགས་པ་དང་ངག་གི་འདྲེན་
ཚུལ་སྔར་བཤད་ལ། ཕྲེང་བའི་འཛིན་ཚུལ་ནི། རྩེ་མོར། ལག་པ་གཡོན་པས་
ཕྱག་རྒྱ་བཅིང་། །གཡས་པ་ཕྲེང་བ་དང་ལྡན་བྱ། །ཞེས་པས། ལག་པ་གཡོན་
པས་རང་རང་གི་ལྷའི་ཕྱག་རྒྱ་བཅིངས་ནས་གོས་ཀྱིས་གཡོག གཡས་པས་
འཛིན་པ་ལ་རིགས་ཀྱི་དབྱེ་བས་ཕྲེང་བ་སངས་རྒྱས་མཛུབ་བཅས། གུང་
མོས་རྡོ་རྗེའི་རྣལ་འབྱོར་སྐྱེས། །སྲིན་ལག་སྟེང་དུ་རིན་ཆེན་སྐྱེས། །མཐེའུ་
ཆུང་གིས་ནི་པདྨ་ཁ་ཕྱེ། །ལས་ཀྱི་ཕྲེང་བས་ལས་བྱེད་པ། །སོར་མོ་ཀུན་གྱི་བྱ་
བར་བཤད། །ཅེས་སོ། །ཕྲེང་བའི་རྒྱུ་ཡང་། རྩེ་མོར། སངས་རྒྱས་རྣལ་འབྱོར་
བོ་དེ་ཙེ། །རྡོ་རྗེ་ཅན་ལ་རུ་རག་ཤ །ཕྱི་རོལ་རྡོ་རིགས་དབང་པོ་སྟེ། །མུ་ཏིག་
ནོར་བུའི་རྣལ་འབྱོར་ཅན། །པདྨའི་སྙིང་པོའི་ཕྲེང་བ་ནི། །པདྨའི་རིགས་
རྣམས་ཀུན་ལ་བསྔགས། །ཡང་ན་ཀུན་ལས་མཆོག་གྱུར་པ། །བོ་དེ་ཙེ་དེ་སྲོག་
འཛིན་པ། །ཞེས་སོ། གསུམ་པ་ནི། དེ་ཉིད་བསྡུས་པར། སེམས་ཅན་ཐམས་
ཅད་མི་གཏོང་ཞིང་། །རྟག་ཏུ་སངས་རྒྱས་མཆོད་བདག་ཉིད། །རྟག་པར་
སངས་རྒྱས་ཡིད་ལ་བྱེད། །འདི་ནི་སྲུང་བ་རྨད་ཀྱི་མཆོག །ཅེས་དེ་བཞིན་
གཤེགས་པའི་དང༌། རྡོ་རྗེ་སེམས་དཔའི་མཚན་ཙམ་ཞིག །ལན་གཅིག་ཙམ་
ཡང་བརྗོད་གྱུར་ན། །འདི་ནི་སྲུང་བ་རྟག་ཆེན་པོ། །སྐད་ཅིག་གིས་ནི་དངོས་
གྲུབ་ཐོབ། །ཅེས་དང་། རིགས་དང་རྒྱུད་ཀྱི་ཆོག་མི་ཤེས། །འཇིག་རྟེན་
609



གསུམ་རྒྱལ་བདག་ཉིད་ཀྱིས། །རྡོ་རྗེ་ཧཱུྃ་ལ་མོས་བྱེད་པ། །འདི་ནི་བདག་དང་
གཞན་ལ་སྲུང་། །ཞེས་དང་། འདོད་ཆགས་དག་ཅིང་བྱམས་པ་ཆེ། །ཐམས་
ཅད་ལ་ནི་མི་འཇིགས་སྦྱིན། །འཇིག་རྟེན་དབང་གི་མཚན་ཟློས་པ། །སྲུང་བ་
འདི་ནི་ངོ་མཚར་ཆེ། །ཞེས་དང༌། སངས་རྒྱས་སེམས་ཅན་གཏོང་བྱེད་པ། །
ཅི་ནུས་པར་ནི་སྦྱོར་བྱེད་ཅིང་། །ཉི་མ་སྟོངས་པར་མི་བྱ་བ། །སྲུང་བ་འདི་ནི་
ངོ་མཚར་མཆོག །ཅེས་ཏེ། ལས་ཀྱང་དེ་དང་འདྲའོ། །གཉིས་པ་ནི། དེ་ལྟར་
རིགས་ལྔ་ཡིན་ཡང་། དེ་ཉིད་བསྡུས་པ་དང་། དཔལ་མཆོག་ཏུ་དུམ་བུ་བཞི་
པ་རིགས་བཞིར་བསྡུས་ནས་བསྟན་པ་ནི། ལས་ཀྱི་རིན་པོ་ཆེའི་ནང་དུ་
འདུས་ཏེ། སེམས་ཅན་གྱི་བསམ་པ་ཡོངས་སུ་རྫོགས་པར་བྱེད་ནུས་པ་ནི་
རིན་པོ་ཆེ་ཡིན་ལ། ཡོངས་སུ་རྫོགས་པར་བྱ་བ་ནི་ལས་ཡིན་པས་བྱ་བ་དང་
བྱེད་པ་པོ་ཐ་མི་དད་པའི་ཕྱིར་རོ། །སངས་རྒྱས་གསང་བས། ལས་ཀྱི་རིགས་
ནི་དེ་ཉིད་བསྡུས་པའི་རྒྱུད་འདིར་ལོགས་ཤིག་ཏུ་མ་ཕྱེ་སྟེ། དེ་ནི་རིན་པོ་
ཆེའི་ནང་དུ་འདུས་པའི་ཕྱིར་རོ། །ཇི་ལྟར་ཞེ་ན། བླ་ན་མེད་པའི་མཚན་དང་
དཔེ་བྱད་རིན་པོ་ཆེ་སྣ་ཚོགས་པའི་མཚན་ཉིད་རྒྱལ་བ་མ་ལུས་པའི་སྐུའི་་་་་་
རང་བཞིན་རྡོ་རྗེ་རིན་ཆེན་ཞེས་བྱ་སྟེ། དེ་བས་ན་བྱེད་པ་པོ་དང་ལས་ཐ་
མི་དད་པར་རིགས་པས་ན་བདེ་བར་གཤེགས་པ་རྣམས་ཀྱི་སྤྱོད་པའི་མཚན་
ཉིད་ལས་སྣ་ཚོགས་དང་ཐ་མི་དད་པར་དགོངས་པའི་ཕྱིར་རོ། །ཞེས་དང་།
དེ་ཉིད་སྣང་བར་ཡང་། སེམས་ཅན་ཐམས་ཅད་ཀྱི་བསམ་པ་ཡོངས་སུ་
རྫོགས་པར་བྱེད་པའི་མཚན་ཉིད་ཅན་གྱི་ལས་ནི། དེ་བཞིན་གཤེགས་པ་
ཐམས་ཅད་ཀྱི་ལས་སོ། །དེའི་དམ་ཚིག་ནི་རྒྱུ་སྟེ་ནོར་བུའི་རིགས། ཞེས་སོ། །
དེ་ལྟར་བཞིར་འདུས་པའི་རྒྱུ་མཚན་ཡང་། བདེ་བར་གཤེགས་པའི་སྐུ་
610
，
，



གསུང་ཐུགས་མཛད་པ་བཞི། ཕྱག་རྒྱ་བཞི། སྤང་བྱ་བཞི། འབྲས་བུ་ཡེ་ཤེས་
བཞིར་གྲངས་ངེས་པའི་ཕྱིར་ཏེ། སྐུའི་བཀོད་པ་མི་ཟད་པའི་མཛོད་རྣམ་
པར་སྤྲུལ་པ་ནི། དེ་བཞིན་གཤེགས་པའི་རིགས། ཐུགས་ཀྱི་ནི་རྡོ་རྗེའི་རིགས།
གསུང་གི་པདྨའི་རིགས། མཛད་པ་ནི་ནོར་བུའི་རིགས་སོ། །མི་བསྐྱོད་པའི་
རང་བཞིན་བྱང་ཆུབ་ཀྱི་སེམས་ཆེན་པོའི་ཕྱག་རྒྱ་ནི་ཆོས་བདག་མེད་པའི་ཡེ་
ཤེས་ཀྱི་རང་བཞིན་གྱིས་འདི་ནི་ཐམས་ཅད་དུ་ཁྱབ་པའི་ཕྱིར་ཆེ་བ་ཉིད་
དོ། །དེ་ལས་བྱུང་བ་རྣམ་པར་སྣང་མཛད་ལ་སོགས་པ་ནས་རྡོ་རྗེ་འབེབས་
པའི་བར་ལ་ཉེ་བར་གདགས་པས་ཕྱག་རྒྱ་ཆེན་པོ་ཞེས་བྱའོ། །ཞེས་བཤད་
པས་དེ་བཞིན་གཤེགས་པའི་རིགས་ནི་ཕྱག་རྒྱ་ཆེན་པོའོ། །དེ་བཞིན་དུ་དེ་
བཞིན་གཤེགས་པ་ཐམས་ཅད་ཀྱི་ཡེ་ཤེས་ཀྱི་རྗེས་སུ་འཇུག་པའི་དམ་ཚིག་གི་
རང་བཞིན་ཡིན་པས་རྡོ་རྗེའི་རིགས་ནི་དམ་ཚིག་གི་ཕྱག་རྒྱའོ། །ཤེས་རབ་ཀྱི་
ཕ་རོལ་ཏུ་ཕྱིན་པའི་ཆོས་ལས་བྱུང་བས་པདྨའི་རིགས་ནི་ཆོས་ཀྱི་ཕྱག་རྒྱའོ། །
སེམས་ཅན་གྱི་བསམ་པ་ཐམས་ཅད་ཡོངས་སུ་རྫོགས་པའི་ལས་བྱེད་པའི་་་་་
ཕྱིར་ནོར་བུའི་རིགས་ནི་ལས་ཀྱི་ཕྱག་རྒྱུར་འགྲེལ་ཆེན་ནས་བཤད་དོ། །སྤང་
བྱ་ནི་ཀུན་གཞི་དང་། ཉོན་ཡིད་དང་། ཡིད་ཤེས་དང་། དབང་ཤེས་ལྔའི་
གཉེན་པོར་དུམ་བུ་བཞི་རིམ་པ་བཞིན་དུ་དཔལ་མཆོག་འགྲེལ་ཆེན་ནས་་་་་
བཤད་དོ། །ཡེ་ཤེས་མེ་ལོང་ལྟ་བུ་ལ་སོགས་པ་བཞིའི་རང་བཞིན་དུ་དུམ་བུ་
བཞི་རིམ་པ་བཞིན་དུ་དཔལ་མཆོག་འགྲེལ་ཆེན་དུ་བཤད་དོ། །བདུད་རྩི་
འབྱུང་བ་ཞེས་བྱ་བ་ལས། ་ རྡོ་རྗེ་སེམས་དཔའི་རིགས་སུ་ཁྲོ་བོའི་རིགས་
འདུས་པས་རིགས་གསུམ་དུ་འདུས་པར་བཤད་ཅེས་སངས་རྒྱས་གསང་བས་
གསུངས་སོ། །འདིར་རིགས་ཀྱི་དབྱེ་བ་ཁྱད་པར་དུ་རགས་པ་ཕྱོགས་མཚོན་
，1，，
611



ཙམ་བསྟན་པ་སྟེ། རྒྱས་པར་ཕྱེ་ན་ཤིན་ཏུ་མང་མོད་ཀྱི། རྒྱུད་འགྲེལ་ལས་
ཤེས་པར་བྱ་ལ། འདིར་དེ་ཉིད་བསྡུས་པ་རྩ་བཤད་ཀྱི་དབང་དུ་བྱས་ནས་
ཕལ་ཆེར་བཤད་ལ། དེས་ཆ་མཐུན་པའི་རྒྱུད་དང་། ཡན་ལག་གི་རྒྱུད་
རྣམས་ལའང་ཤེས་པར་བྱའོ། །གསུམ་པ་ནི། སྐུ་གསུང་ཐུགས་ཀྱི་གསང་བ་
རྒྱན་གྱི་བཀོད་པའི་རྒྱུད་ལས། ཤེས་རབ་ཡུམ་དུ་ལེགས་བཤད་དེ། །ཐབས་
ནི་ཡབ་ཏུ་བཤད་པའོ། །ཞེས་བཤད་པས། ཐབས་བྱང་ཆུབ་ཀྱི་སེམས་གཙོ་
བོར་སྟོན་པ་ཕ་རྒྱུད། ཤེས་རབ་ཤེར་ཕྱིན་གཙོ་བོར་སྟོན་པ་མ་རྒྱུད་ཡིན་པའི་
ཕྱིར། དེ་ཉིད་བསྡུས་པ་རྩ་བཤད་ནི། ཐབས་དེ་ཁོ་ན་ཉིད་བཅུ་གཙོ་བོར་
སྟོན་པའི་ཕྱིར་ཡབ་བམ་ཐབས་ཀྱི་རྒྱུད་ཡིན་ལ། དཔལ་མཆོག་དང་པོ་དང་།
ཤེས་རབ་ཀྱི་ཕ་རོལ་ཏུ་ཕྱིན་པའི་ཚུལ་བརྒྱ་ལྔ་བཅུ་པ་ལ་སོགས་པ་ནི་ཡུམ་་་་
མམ་ཤེས་རབ་ཀྱི་རྒྱུད་དེ། ཤེས་རབ་ཀྱི་ཕ་རོལ་ཏུ་ཕྱིན་པའི་ཚུལ་བརྒྱ་ལྔ་
བཅུ་པའི་འགྲེལ་པ་ལས། དེ་བཞིན་གཤེགས་པ་ཐམས་ཅད་འབྱུང་བ་ཡུམ་
ཤེས་རབ་ཀྱི་ཕ་རོལ་ཏུ་ཕྱིན་པ་དཔལ་དམ་པ་ཕྲེང་བ་ཞེས་བྱ་བ་འདི་ཡིན་
ནོ། །ཡུམ་སྨོས་པ་ལས་ན་དེ་བཞིན་གཤེགས་པའི་ཡབ་ཀྱང་སྨོས་དགོས་ཏེ།
གང་ཞེ་ན། ཡཔ་ནི་ཏནྡྲ་ཏཏྭཱ་སཾ་གྲ་ཧ་ཞེས་བྱ་བ། སྔགས་ཀྱི་མདོ་སྡེ་ཟབ་མོ་
ཡིན་པར་བསྟན་ཏོ། །ཞེས་གསུངས་པའི་ཕྱིར་རོ། །ཡང་དེ་ཉིད་རེ་རེ་ལ་ཡང་
ཐབས་ཤེས་རབ་ཀྱི་ཆ་ཐ་དད་དུ་ཡོད་དེ། དེ་ཉིད་བསྡུས་པའི་དུམ་བུ་རེ་རེ་
ལ་ཡང་། སྙིང་པོ་དང་། ཕྱག་རྒྱ་དང་། གསང་སྔགས་དང༌། རིག་སྔགས་ཏེ་
བཞི་བཞི་ཡོད་ལ། སྙིང་པོ་ནི། ཕྱག་རྒྱ་ཆེན་པོ་གཙོ་བོར་གྱུར་པའི་སྐུའི་
དཀྱིལ་འཁོར། ཕྱག་རྒྱ་ནི། དམ་ཚིག་གི་ཕྱག་རྒྱ་གཙོ་བོར་གྱུར་པའི་གཟུངས་
ཀྱི་དཀྱིལ་འཁོར། གསང་སྔགས་ནི། ཆོས་ཀྱི་ཕྱག་རྒྱུ་གཙོ་བོར་གྱུར་པའི་ཆོས་
612



ཀྱི་དཀྱིལ་འཁོར། རིག་སྔགས་ནི། ལས་ཀྱི་ཕྱག་རྒྱ་གཙོ་བོར་གྱུར་པའི་ལས་
ཀྱི་དཀྱིལ་འཁོར་ཡིན་པ་ལ།, གཟུངས་དཀྱིལ་ནི། ལྷ་མོ་གཟུངས་མ་རྣམས་
ཕྱག་མཚན་གྱི་ངོ་བོར་བྱས་ནས་དཀྱིལ་འཁོར་དུ་བཀོད། ལས་དཀྱིལ་ནི། དེ་
བཞིན་གཤེགས་པ་ལྔ་མ་གཏོགས་པ་ཐམས་ཅད་ལྷ་མོར་བསྒྱུར་ནས་བཀོད་
པས་དེ་ཉིད་ཤེས་རབ་ཡིན་ལ། གཞན་གཉིས་ཐབས་སོ། །དེ་བཞིན་དུ་
དཔལ་མཆོག་སོགས་ལའང་ཤེས་པར་བྱའོ། །འདིའི་ཐབས་དང་ཤེས་རབ་ཀྱི་
ཁྱད་པར་ལ་སྤྲོས་ན་མང་མོད་ཀྱི། མང་བས་འཇིགས་པས་རེ་ཞིག་བཞག་
གོ །བཞི་པ་ནི། དེ་ལྟར་ཐབས་ཤེས་རབ་ཀྱི་ཕྱོགས་སོ་སོར་ཕྱེ་བ་ཡང་། གཙོ་
བོ་ཉེ་བར་བཟུང་ནས་གདུལ་བྱ་དྲང་བའི་དོན་དུ་གསུངས་ཀྱི། ངེས་པའི་
དོན་དུ་ན། ཐམས་ཅད་ཀྱིས་ཀྱང་ཐབས་ཤེས་རབ་ཟུང་དུ་འཇུག་པའི་རྣལ་
འབྱོར་བསྟན་པས་ན་རྣལ་འབྱོར་གྱི་རྒྱུད་ཡིན་པས་ཐབས་ཤེས་དབྱེར་མེད་
དེ། ཤེས་རབ་ཐབས་ཀྱི་དེ་ཉིད་ཆེ། །ཞེས་འགྲེལ་པར་ལུང་དྲངས་པ་དང་།
རྩེ་མོར། འདི་ཡིས་སྟོན་པ་བྱང་ཆུབ་སེམས། །རྗེས་སུ་སྟོན་བྱེད་ཤེས་རབ་
ཐབས། །ཕྱག་རྒྱ་རྣམས་ནི་སྤྱོད་ལམ་སྟེ། །སྔགས་རྣམས་དེ་ཡི་བྱ་བ་ཡིན། །
ཞེས་ཐབས་ཤེས་རབ་གཉི་ག་ཁྱད་པར་མེད་པར་སྟོན་པར་གསུངས་པའི་་་་་
ཕྱིར་རོ། །
བཞི་པ་ལ། རྒྱུད་ཀྱི་བརྗོད་བྱ་རིགས་ཀྱི་དབྱེ་བསྡུ་དང་། དེ་ལ་བརྟེན་
ནས་རྒྱུད་སྡེའི་དབྱེ་བསྡུ་དང་། རྒྱུད་སྡེ་དེ་དྲང་དོན་དུ་ཐབས་དང་ཤེས་རབ་
གཉིས་སུ་མེད་པའི་རྒྱུད་དང་གསུམ་དུ་དབྱེ་བ་དང་། ངེས་དོན་དུ་ཐམས་
ཅད་གཉིས་མེད་ཀྱི་རྒྱུད་དུ་བསྟན་པ་དང་བཞིའི་དང་པོ་ལ། སམྦི་ཊ་ལས།
སེམས་ནི་ཆེན་པོ་གཅིག་ཉིད་ལ། །ལྔ་ཡི་གཟུགས་ཀྱིས་མཚོན་པ་ཉིད། །
613



རིགས་ནི་ལྔ་པོའི་སྐྱེས་པ་ལ། །དེ་ལ་སྟོང་ཕྲག་དུ་མ་ཉིད། །དེ་ཕྱིར་འདི་དག་
རང་བཞིན་གཅིག །བདེ་ཆེན་མཆོག་ཏུ་ཕན་པ་ཉིད། །འདོད་ཆགས་ལ་
སོགས་སེམས་ལྔ་ཡིས། །དབྱེ་བས་ལྔ་རུ་འགྲོ་བར་འགྱུར། །གངྒཱའི་ཀླུང་ནི་
བཅུ་ཡི་བྱེ་མ་སྙེད། །རིགས་གཅིག་ལ་ནི་དེ་བཞིན་གཤེགས་པའི་ཚོགས། །
རིགས་ཆེན་ལ་ནི་རིགས་ནི་དུ་མ་རྣམས། །དེ་རྣམས་རིགས་ལ་བརྒྱ་ཕྲག་དུ་
མ་རྣམས། །དེ་རྣམས་ལ་ཡང་འབུམ་ཕྲག་རིགས་ཆེན་རྣམས། །དབྱེ་བའི་
རིགས་ལས་གྲངས་ནི་མེད་པར་འགྱུར། །ཞེས་གསུངས་པས། རིགས་གཅིག་
ལས་དུ་མར་འགྱུར་ཚུལ། དུ་མ་གཅིག་ཏུ་སྡུད་ཚུལ་གཉིས་ཀྱི་དང་པོ་ནི།
སེམས་ཆེན་པོ་ལྷན་ཅིག་སྐྱེས་པའི་དགའ་བ་གཅིག་ཉིད་ལ། ཉོན་མོངས་པ་
ལ་སོགས་པ་ལྔའི་དབྱེ་བས་རིགས་ལྔ། དེ་ལ་བཙུན་མོའི་ཀུན་ཏུ་རུ་ལ་རིགས་
དུ་མ་སྐྱེ་བས་སྟོང་ཕྲག་དུ་མར་འགྱུར་བས། དེ་ལྟར་གངྒཱའི་ཀླུང་བཅུའི་བྱེ་མ་
སྙེད་དང་མཉམ་པའི་རིགས་ཀྱི་རིགས་རེ་རེ་ལའང་བརྒྱ་བརྒྱ། དེ་སྟོང་གིས་
བསྒྱུར་བས་འབུམ། དེ་བརྒྱས་བསྒྱུར་བས་བྱེ་བ། དེ་ལས་གྲངས་མེད་པ་ལ་
སོགས་སུ་འགྱུར་ཡང་། ། ཐམས་ཅད་ལྷན་ཅིག་སྐྱེས་པའི་དགའ་བ་རིགས་
གཅིག་ཉིད་ལས་བྱུང་བའོ། །གཉིས་པ་ནི། ཟླ་གསང་ཐིག་ལེ་ལས། རིགས་ནི་
རྣམ་པ་བརྒྱར་བསྟན་ཏེ། །མདོ་རུ་བསྡུས་ན་རྣམ་པ་ལྔ། །ལུས་དང་ངག་ཡིད་
སྦྱོར་བ་ཡིས། །གསུམ་དུ་ཡང་ནི་འགྱུར་བ་ཡིན། །ཞེས་པས་རིགས་གྲངས་
མེད་པ་ཞིག་ཡོད་ཀྱང་། བསྡུ་ན་རིགས་བརྒྱར་འདུ་བ་ལ། རིགས་བརྒྱ་ནི་
སློབ་དཔོན་ཨཱརྱ་དེ་བས། གཟུགས་རྣམ་སྣང་ལ། ཕྱི་ནང་གཉི་གའི་དབྱིབས་
ཀྱི་དང་། བདག་གཞན་གྱི་རྣམ་པའི་དང་། ཁ་དོག་གི་དང་། ཉི་ཟླ་སོགས་
སྣང་བའི་དང་། རང་རིག་པ་ཙམ་འབའ་ཞིག་གི་གཟུགས་ནི་རྣམ་སྣང་ནས་
614



མི་བསྐྱོད་པའི་བར་ལྔ། ཚོར་བ་རིན་འབྱུང་ལ། འདུས་པ་དང་མཁྲིས་པ་
ལས་བྱུང་བའི་དང་། བད་ཀན་དང་རླུང་ལས་བྱུང་བའི་དང༌། བདེ་བའི་
དང༌། སྡུག་བསྔལ་གྱི་དང་། བཏང་སྙོམས་ཀྱི་ཚོར་བ་དང་ལྔ་ནི་མི་བསྐྱོད་པ་
རྣམ་སྣང་གི་བར་ལྔ་དང༌། འདུ་ཤེས་སྣང་བ་མཐའ་ཡས་ལ། རྐང་གཉིས་ཀྱི་
དང༌། རྐང་བཞིའི་དང་། རྐང་མེད་ཀྱི་དང་། རྐང་མང་གི་དང་། མི་གཡོ་
ཞིང་མི་འགྱུར་བའི་འདུ་ཤེས་དང་ལྔ་ནི་མི་བསྐྱོད་པ་ནས་རྣམ་སྣང་གི་བར་
ལྔ་དང་། འདུ་བྱེད་དོན་གྲུབ་ལ། ལུས་ཀྱི་དང་། ངག་གི་དང་། ཡིད་ཀྱི་དང་།
ཁམས་གསུམ་གྱི་དང་། ཐར་པའི་འདུ་བྱེད་དང་ལྔ་ནི་རྣམ་སྣང་། འོད་
དཔག་མེད། མི་བསྐྱོད་པ། རིན་འབྱུང་། དོན་གྲུབ་སྟེ་ལྔ་དང་། རྣམ་ཤེས་མི་
བསྐྱོད་པ་ལ། མིག་གི་དང་། རྣ་བའི་དང་། སྣའི་དང་། ལྕེའི་དང་། ལུས་ཀྱི་
རྣམ་ཤེས་ལྔ་ནི་རྣམ་སྣང་ནས་མི་བསྐྱོད་པའི་བར་ལྔ་དང༌། སངས་རྒྱས་སྤྱན་
ལ་སྐྲ་དང་རུས་པ་དང་ཕྱི་ས་དང་མཆིན་པ་དང་སྙིང་རྣམས་རྣམ་སྣང་། སྤུ་
སེན་རྣག་སྙིང་ནི་རིན་འབྱུང་། སོ་པགས་ཤ་སྙིང་ནི་སྣང་མཐའ། རྒྱུ་ཤ་རྩིབ་
སྙིང་ནི་དོན་གྲུབ། དྲི་རྒྱུ་མཁྲིས་སྙིང་ནི་མི་བསྐྱོད་པ་དང་ལྔ་དང་། ཆུ་མཱ་མ་
ཀཱི་ལ། བད་ཀན་མཆི་མ་རྣམ་སྣང་། གཅིན་རྔུལ་ཁྲག ཁ་ཆུ་མི་བསྐྱོད་པ་
ནས་དོན་གྲུབ་ཀྱི་བར་དང་། མེ་གོས་དཀར་མོ་ལ། སྙིང་ག་དང་། མགོ་བོ་
དང༌། ལྟེ་བ་དང་། ཡན་ལག་ཀུན་དང་། ལྟོ་བའི་དྲོད་ནི་མི་བསྐྱོད་པ་ནས་
དོན་གྲུབ་ཀྱི་དང༌། རླུང་སྒྲོལ་མ་ལ། སྲོག་དང་། ཁྱབ་བྱེད་དང་། ཐུར་སེལ་
དང་། གྱེན་རྒྱུ་དང་། མཉམ་གནས་ནི་མི་བསྐྱོད་པ་ནས་དོན་གྲུབ་ཀྱི་བར་ཏེ་
དེ་བཞི་ལ་ཕྱི་ལ་སྦྱར་བ་རེའང་བཤད་དོ། །མིག་ས་སྙིང་ལ། མིག་དབང་།
མིག་འབྲས་དཀར་པོ་དང་། ཟུར་མིག་དང་། མིག་གཡོ་བ་དང་། གཟུགས་
615



གསུམ་འཛིན་པ་ནི་མི་བསྐྱོད་པ་ནས་རྣམ་སྣང་གི་བར་དང་། རྣ་བ་ཕྱག་
རྡོར་ལ། རྣ་བའི་དབང་པོ་དང་། སྒྲ་གསུམ་འཛིན་པ་དང་། རྣ་བའི་བུ་ག་
དང་། རྣ་བའི་རྩ་བ་དང་། རྣ་བའི་རང་བཞིན་རྣམས་མི་བསྐྱོད་པ་ནས་རྣམ་
སྣང་གི་བར་དང་། སྣ་ནམ་སྙིང་ལ། སྣའི་དབང་པོ་དང་། ནང་གི་དབུས་
དང༌། དྲི་གསུམ་འཛིན་པ་དང༌། བུག་པ་དང་། སྣའི་རང་བཞིན་རྣམས་མི་
བསྐྱོད་པ་ནས་རྣམ་སྣང་གི་བར་རོ། །ལྕེ་འཇིག་རྟེན་དབང་ཕྱུག་ལ། ལྕེ་
དབང་དང་། རྩ་བ་དང་། རྩེ་མོ་དང་། རོ་གསུམ་འཛིན་པ་དང་། ལྕེའི་རང་
བཞིན་རྣམས་ནི་མི་བསྐྱོད་པ་ནས་རྣམ་སྣང་གི་བར་དང་། ལུས་སྒྲིབ་སེལ་ལ།
ལུས་དབང་། རུས་པ་དང་། ཤ་དང་། པགས་པ་དང༌། རེག་གསུམ་འཛིན་
པ་ནི་རྣམ་སྣང་ནས་མི་བསྐྱོད་པའི་བར་དང་། གཟུགས་གཟུགས་རྡོ་རྗེ་མ་ལ།
གཟུགས་ཀྱི་ཡུལ་དང་། འགྱིང་ཞིང་རོལ་པའི་དང་། ཆགས་པའི་དང༌། ཡིད་
དུ་འོང་མི་འོང་བར་མའི་དང་བྱ་བ་སྒྲུབ་པའི་གཟུགས་ནི་རྣམ་སྣང་ནས་་་་་་
དོན་གྲུབ་ཀྱི་བར་དང་། སྒྲ་སྒྲ་རྡོ་རྗེ་མ་ལ་རྣ་བའི་ནང་དང་། མགོ་དང་སྐྲའི་
དང༌། རླུང་དང་རྒྱུན་གྱི་དང༌། རྐན་མཆུ་ངག་གི་དང་། ནགས་ཚལ་དང༌།
ཆུ་དང་། ལག་པ་དང༌། རྫ་རྔ་སོགས་ཀྱི་དང་། ཡི་གེ་ཧཱུྃ་གི་ཞི་དྲག་གི་སྒྲ་
རྣམས་ནི་རྣམ་སྣང་ནས་མི་བསྐྱོད་པའི་བར་དང་། དྲི་དྲི་རྡོ་རྗེ་མ་ལ། དྲི་སྤྱི་
དང་། ཡན་ལག་གི་དང༌། དྲི་གསུམ་གྱི་བྱེ་བྲག་གི་དང་། རོའི་དང་མི་བཟད་
པའི་དྲི་རྣམས་ནི་རྣམ་སྣང་ནས་མི་བསྐྱོད་པའི་བར་དང་། རོ་རོ་རྡོ་རྗེ་མ་ལ། །
མངར་བ་དང་། བསྐ་བ་དང་། ལན་ཚྭ་དང༌། ཚ་སྐྱུར་དང་། ཁ་བ་རྣམས་ནི་
རྣམ་སྣང་ནས་མི་བསྐྱོད་པའི་བར་དང་། རེག་བྱ་རེག་བྱ་རྡོ་རྗེ་མ་ལ། སྟན་
གཅིག་ལ་གནས་པའི་དང་། འཁྱུད་པའི་དང་། འོ་བྱེད་པའི་དང་། རྔུབ་
616



པའི་དང་། དབང་པོ་གཉིས་སྦྱོར་བའི་རེག་བྱ་རྣམས་ནི་རྣམ་སྣང་ནས་མི་
བསྐྱོད་པའི་བར་དང་། དེའི་སྟེང་དུ་ཡེ་ཤེས་ལྔ་བཏང་བས་རིགས་བརྒྱར་
བཤད་དོ། །དུས་འཁོར་ལས་ཕུང་ཁམས་སོ་དྲུག་དག་པ་བཞིའི་རིགས་སོ་
དྲུག ཐོད་པ་དུམ་བུ་བཅུ་གཉིས་ཀྱི་རིགས་བཅུ་གཉིས་ཏེ་འདི་ནི་རྩ་བའི་
རིགས་དྲུག་ལ་ཐབས་ཤེས་ཀྱིས་ཕྱེ་བའམ། སྐུ་གསུང་ཐུགས་ཀྱི་རིགས་གསུམ་
ལ་སྐུ་བཞིས་ཕྱེ་བ་བཅུ་གཉིས་དང་། སོ་སུམ་ཅུ་རྩ་གཉིས་ནི་ས་ཆུ་མེ་རླུང་ལ་
རེ་རེ་ལ་དེ་བཞི་བཞི་ཕྱེ། དེ་ལ་ཐབས་ཤེས་རབ་ཀྱིས་ཕྱེ་བའི་སོ་གཉིས་དང༌།
སེན་མོ་ཉི་ཤུ་ནི། འབྱུང་བཞི་རེ་རེ་ལ་ལྔ་ལྔར་ཕྱེ་བ་སྟེ། དེ་རྣམས་བསྡོམས་
པས་རིགས་བརྒྱར་བཞེད་དོ། །དེ་ལྟར་རིགས་བརྒྱ་བསྡུ་ན། དེ་བཞིན་
གཤེགས་པའི་རིགས་ཉི་ཤུ་ས། རིན་པོ་ཆེའི་ཆུ། པདྨའི་མེ། ལས་ཀྱི་རླུང་། རྡོ་
རྗེའི་རིགས་རྣམས་རྣམ་ཤེས་ཏེ་ལྔར་འདུས་ལ། དེ་ལའང་ས་ཆུ་གཉིས་སྐུ།
མེ་རླུང་གཉིས་གསུང་། རྣམ་ཤེས་ནི་ཐུགས་རྡོ་རྗེ་སྟེ། གསུམ་དུ་འདུས་ཤིང་།
གསུམ་ཡང་བྱང་ཆུབ་ཀྱི་སེམས་རྡོ་རྗེར་འདུས་པར་ཨཱརྱ་དེ་བས་བཤད་དོ། །
དུས་འཁོར་རྩ་རྒྱུད་ལས་ཀྱང་། རིགས་གསུམ་དང་ནི་རིགས་ལྔ་ཉིད། །རང་
བཞིན་གཅིག་དང་བརྒྱ་ཡི་རིགས། །ཞེས་བཤད་དོ། གཉིས་པ་ལ། རྒྱུད་སྡེ་
མང་པོར་དབྱེ་བ་དང་། སུམ་ཅུ་སོ་དྲུག་ཏུ་བསྡུས་པ་དང་། རྩ་བའི་རིགས་
དྲུག་ཏུ་བསྡུ་བ་དང་གསུམ་གྱི་དང་པོ་ནི། རིགས་ལ་དབྱེ་ན་གྲངས་མེད་པར་
འགྱུར་བ་བཞིན་དུ། རྒྱུད་སྡེ་ལའང་དབྱེ་ན་གྲངས་མེད་པར་འགྱུར་ཏེ་སྔར་
བཞིན་ནོ། །གཉིས་པ་ནི། སྦྱང་གཞི་དུས་འཁོར་བ་ལྟར་ན་ཕུང་པོ། ཁམས།
དབང་པོ། ཡུལ། ལས་དབང་། བྱ་བ་རྣམས་དྲུག་དྲུག་སྟེ་སོ་དྲུག་གམ།
གསང་བ་འདུས་པ་ལྟར་ན། ཕུང་པོ་ལྔ། ཁམས་བཞི། སྐྱེ་མཆེད་བརྒྱད།
617



ཡུལ་ལྔ། ཡན་ལག་བཅུ་སྟེ་སོ་གཉིས་ལ། སྤྱི་ལུགས་ལ་གྲགས་པའི་ནམ་
མཁའི་ཁམས། ཡུལ་ཆོས། རྩ་རྒྱུས་དང་། ཚིགས་བཞིའི་ཤེས་རབ་ཀྱི་ཆ་
གཉིས་བསྣན་པས་སོ་དྲུག་གམ། མ་རྒྱུད་པ་ལྟར་ན་རྩའི་གཙོ་མོ་སུམ་ཅུ་
རྩ་གཉིས་ལ་སྦས་པའི་རྩ་བཞི་བསྣན་པས་སོ་དྲུག་རྣམ་པར་དག་པའི་ལྷ་སོས་
དྲུག་གཙོ་བོར་སྟོན་པའི་རྒྱུད་སུམ་ཅུ་སོ་དྲུག་སྟེ། མཁའ་འགྲོ་རྒྱ་མཚོར།
རྣམ་སྣང་མཛད་ལ་སོགས་པའི་རྒྱུད། །སླར་ཡང་ཞལ་ནས་སྤྲོ་པར་མཛད། །
བཅོམ་ལྡན་ཐམས་ཅད་བསྡུས་མཛད་ནས། །རྣལ་འབྱོར་མ་ཡི་རྒྱུད་ལ་ནི། །
ཆེད་དུ་བརྗོད་པ་ཆེད་བརྗོད་མཛད། །རྣམ་འབྱོར་རྒྱུད་ཀུན་ལ་ཡང་ངོ༌། །
རྣམ་སྣང་མཛད་དང་རིན་ཆེན་དབང་། །འདིར་ནི་འདོད་ཆགས་དོན་ཡོད་
གྲུབ། །མི་བསྐྱོད་པ་དང་སྤྱན་མའི་རྒྱུད། །མཱ་མ་ཀཱི་དང་གོས་དཀར་མོ། །སྒྲོལ་
མ་དང་ནི་གཟུགས་རྡོ་རྗེ། །སྒྲ་དང་དྲི་དང་རོ་དེ་བཞིན། །རེག་དང་ཆོས་
དབྱིངས་སུ་གྲགས་དང༌། །ས་སྙིང་ནམ་མཁའི་སྙིང་པོ་དང་། །ཕྱག་ན་རྡོ་རྗེ་
འཇིག་རྟེན་དབང་། །སྒྲིབ་ཀུན་སེལ་དང་བཟང་པོ་དང་། །འཇམ་དཔལ་
དང་ནི་བྱམས་པ་དང་། །གཤིན་རྗེའི་དགྲ་དང་ཤེས་མཐར་མཛད། །པདྨ་
མཐར་མཛད་བགེགས་མཐར་མཛད། །མི་གཡོ་བ་དང་དབྱུག་སྔོན་ཅན། །
འདོད་དང་སྟོབས་ཆེན་གནོད་མཛེས་དང་། །གཙུག་ཏོར་འཁོར་ལོས་བསྒྱུར་
བ་དང་། །ཁྲོ་གཉེར་རི་ཁྲོད་ལོ་མ་ཅན། །ལྷག་མ་རྡོ་རྗེ་སེམས་དཔའོ། །དེ་
ལྟར་རྒྱུད་ཀྱི་མིང་འདི་ནི། །ཐབས་ཀྱི་དངོས་པོའི་མཚན་ཉིད་དོ། །ཤེས་རབ་
རྒྱུད་ནི་རང་བྱུང་ཉིད། །རང་གི་རང་བཞིན་རྟག་ཏུ་གནས། །ཞེས་སྦྱང་གཞི་
ཐབས་ཆ་དག་པའི་དབང་དུ་མཛད་ནས་ཐབས་ཀྱི་རྒྱུད་སུམ་ཅུ་སོ་དྲུག་ཏུ་་་
གསུངས་ལ། །དེ་བཞིན་དུ་ཤེས་རབ་ཀྱི་ཆ་དག་པས་རྣམ་འབྱོར་མའི་རྒྱུད་
འ་རྒྱུད་
་
618



ཀྱང་སུམ་ཅུ་སོ་དྲུག་གོ །གཉིས་མེད་རྣམ་རྒྱལ་རྫུན་མ་ལས། །བཅོམ་ལྡན་རྡོ་
རྗེ་མི་བསྐྱོད་པས། །གསང་བ་འདུས་པ་རྩ་བའི་རྒྱུད། །སངས་རྒྱས་རྣམ་པར་
སྣང་མཛད་ཀྱིས། །ཏཏྭཱ་སཾ་གྲ་ཧ་ཡི་རྒྱུད། །ཅེས་སོགས་སྒྱུ་འཕྲུལ་དྲ་བ་རིན་
འབྱུང་དང་། ཟླ་གསང་ཐིག་ལེ་འོད་དཔག་མེད་དང་། དམ་ཚིག་གསུམ་
བཀོད་དོན་གྲུབ་དང་། མཉམ་སྦྱོར་སྤྱན་མ། དགྱེས་རྡོར་མཱ་མ་ཀི། བདེ་
མཆོག་གོས་དཀར་མོ། མ་ཧཱ་མཱ་ཡ་སྒྲོལ་མ་ལ་སོགས་པ་རྒྱུད་སུམ་ཅུ་སོ་
གཉིས་སུ་ཕྱེ་བ་ནི་བབ་ཅོལ་ཏེ། སྒྱུ་འཕྲུལ་དྲ་བ་རིན་འབྱུང་དང་། ཟླ་གསང་
ཐིག་ལེ་འོད་དཔག་མེད་དང་། དམ་ཚིག་གསུམ་བཀོད་དོན་གྲུབ་ཀྱི་རིགས་
ཡིན་པའི་རྒྱུ་མཚན་མེད་ཅིང་། རྣམ་སྣང་དང་རྡོ་རྗེ་སེམས་དཔའ་དང་ཤཱཀྱ་
ཐུབ་པ་བརྗོད་བྱའི་གཙོ་བོར་བསྟན་པས་གསལ་ལོ། །མཉམ་སྦྱོར་ལ་སོགས་
པ་མ་རྒྱུད་ཡིན་པས་ལྷ་མོའི་རྒྱུད་ཡིན་རྒྱུ་མེད་ཅིང་། ཕ་རྒྱུད་ཡིན་པས་ལྷ་
ཕོའི་རྒྱུད་ཡིན་པའི་ངེས་པ་མེད་དེ། ཕ་རྒྱུད་ལ་ཡང་ལྷ་ཕོ་མོ་སུམ་ཅུ་སོ་དྲུག་
ཡོད་པས་ལྷ་ཕོའི་རྒྱུད་དང་མོའི་རྒྱུད་གཉིས་སུ་ཡོད་ཅིང་། མ་རྒྱུད་ལ་ཡང་
ཕོ་མོའི་རྒྱུད་གཉིས་སུ་ཡོད་དེ། གུར་ལས། དགྱེས་པའི་རྡོ་རྗེ་རྣལ་འབྱོར་
རྒྱུད། །དང་པོ་རྒྱལ་བ་རྣམས་ཀྱིས་བཤད། །ཕྱི་ནས་རྣལ་འབྱོར་མ་ཡི་རྒྱུད། །
དེ་ནི་མོ་གཟུགས་བསྡུ་ཕྱིར་རོ། །ཞེས་བཤད་པའི་ཕྱིར་དང༌། མཁའ་འགྲོ་རྒྱ་
མཚོར་ཡང་། མཁའ་འགྲོ་རྒྱ་མཚོ་ཤེས་རབ་ཆེ། །ཐབས་ནི་སྡོམ་པ་རྒྱ་
མཚོའོ། །ཞེས་གསུངས་པའི་ཕྱིར་དང་། གཞན་ཡང་བདེ་མཆོག་གི་རྒྱུད་ལ།
བདེ་མཆོག་གི་རྒྱུད་དང་ཕག་མོའི་རྒྱུད་གཉིས་སུ་བྱུང་བ་བཞིན་ནོ། །དམ་
ཚིག་གསུམ་བཀོད་ལ་སོགས་བྱ་བའི་རྒྱུད་དང་བསྡོམས་ནས་སུམ་ཅུ་སོ་དྲུག་
ཏུ་འབྱེད་པ་ཡང་མ་ཡིན་ཏེ། སྐབས་འདིའི་དགོངས་པ་རྣལ་འབྱོར་ཆེན་
619



པོའི་རྒྱུད་ལ་སུམ་ཅུ་སོ་དྲུག་ཏུ་འབྱེད་པ་ཡིན་ལ། དེ་ལ་གསལ་བྱེད་སོ་དྲུག་
དག་པས་ཕ་རྒྱུད་སོ་དྲུག དབྱངས་སོ་དྲུག་དག་པས་མ་རྒྱུད་སོ་དྲུག་ཏུ་དུས་
འཁོར་ནས་བཤད་ཅིང་། དེ་ལ་གསལ་བྱེད་རེ་རེའང་དབྱངས་སོ་དྲུག་གིས་
བསྒྱུར་བས་རྒྱུད་སུམ་ཅུ་སོ་དྲུག་དྲུག་ཏུ་འགྱུར་ཞིང་། དེའི་རྒྱུད་རེ་རེ་ལ་
ཡང་སྦྱང་གཞིའི་རིམ་པས་ལྷ་རྐྱང་པ་དང་། ཡབ་ཡུམ་ལྷན་སྐྱེས་དང༌། ལྔ་མ་
དང་། དགུ་མ་དང་། བཅུ་གསུམ་མ་དང་། བཅུ་དགུ་མ་དང་། ཉི་ཤུ་རྩ་ལྔ་མ་
དང༌། སོ་གཉིས་མ་དང་། སོ་བཞི་མ་དང༌། སོ་དྲུག་མ་གཙོ་བོར་སྟོན་པའི་
བྱེ་བྲག་རྒྱུད་སོ་སོ་བ་བཅུའམ། ཁ་ཅིག་ཏུ་ཅི་རིགས་པ་འདུས་པ་སྟོན་པར་
འགྱུར་རོ། །དེ་བཞིན་དུ་དབྱངས་ལ་གསལ་བྱེད་ཀྱིས་བསྒྱུར་བས་རྣལ་
འབྱོར་མའི་རྒྱུད་ལ་ཡང་མང་པོར་འགྱུར་ཞིང་། བསྡུ་ན་རྩ་བའི་རིགས་སོ་
དྲུག་ཏུ་འདུ་སྟེ། དུས་འཁོར་བསྡུས་རྒྱུད་ལས། ཀ་སོགས་ཡི་གེ་སུམ་ཅུ་ཧ་ཡ་
ར་ཝ་ལར་ལྡན་ཀླུ་དང་བཅས་པ་སུམ་ཅུ་རྩ་དྲུག་ཉིད། །དབྱངས་ཀྱི་རྣམ་
པར་འགྱུར་བས་ཕྱེ་བ་རོ་ཡིས་བསྒྱུར་བའི་རོ་ནི་འཁོར་ལོའི་མགོན་པོ་རྣམས་
སུ་འགྱུར། །སྐུ་ནི་གཅིག་པ་ངེས་པར་གཅིག་གིས་འཁོར་དང་བཅས་པ་
གཉིས་ནི་ཤེས་རབ་དག་གིས་འཁྱུད་པར་འགྱུར། །ལྔ་ཡི་བདག་ཉིད་ལྔ་ཡིས་
འགྱུར་ཏེ་འཁོར་དང་བཅས་པ་དགུ་ནི་འཁོར་ལོའི་མགོན་པོ་དགུ་བདག་་་་་
ཉིད། །དབྱངས་ཀྱི་གྲངས་ཀྱི་བདག་ཉིད་བཅུ་གསུམ་དགུ་དང་ཕྱོགས་རྣམས་
ཀྱིས་ཀྱང་སུམ་ཅུ་རྩ་དྲུག་བདག་ཉིད་དེ། །ཡ་ལ་སོགས་པ་རྣམས་ཀྱི་སྒོ་སྐྱོང་
མཐའ་དག་ཚོགས་ཀྱི་རིགས་ནི་ལྷག་མའི་དབྱངས་རྣམས་ཉིད་ཀྱིས་སོ། །ཁྲོ་
བོ་དྲུག་ཏུ་ཧ་སོགས་ཀྱིས་འགྱུར་རང་རིགས་ཕྱོགས་སུ་གནས་རྣམས་རླུང་གི་
དབྱངས་སོགས་དབྱེ་བ་ཡིས། །སོ་སོར་ཡི་གེའི་དབྱེ་བ་རྣམས་ཀྱིས་རོ་ཡིས་
620



བསྒྱུར་བའི་རོ་ནི་རྣལ་འབྱོར་མ་དང་རྣལ་འབྱོར་རྒྱུད། །ཅེས་སོ། །གསུམ་པ་
ལ། རིགས་ཐམས་ཅད་རིགས་དྲུག་ཏུ་བསྡུ་བ་དང་། རིགས་དྲུག་པོ་སོ་སོའི་
ཁྱད་པར་བསྟན་པ་གཉིས་ཀྱི་དང་པོ་ནི། སྤྱིར་རིགས་བསམ་གྱིས་མི་ཁྱབ་པ་
ཡོད་ཀྱང་མདོར་བསྡུ་ན། བྱ་སྤྱོད་པ་རིགས་གསུམ་དུ་སྡུད། རྣལ་འབྱོར་རྒྱུད་
ཀྱི་ལྔ། རྣལ་འབྱོར་བླ་མེད་པ་རིགས་དྲུག་ཏུ་སྡུད་དེ། ངེས་བརྗོད་བླ་མར།
རིགས་ནི་དུ་མར་བཤད་པ་རྣམས། །མདོར་བསྡུས་ནས་ནི་གསུམ་དང་ལྔ། །
རྣལ་འབྱོར་རྣལ་འབྱོར་བླ་མ་ནི། །རིགས་དྲུག་ཏུ་ནི་གྲགས་པའོ། །ཞེས་སོ། །
དེ་ལ་ཐབས་རྒྱུད་ལས་གཙོ་ཆེར་རིགས་ལྔར་བཤད་ཀྱང་། རྡོ་རྗེ་འཆང་གི་
རིགས་ཀུན་ལ་ཁྱབ་པ་ལ་དགོངས་ཀྱི་རིགས་དྲུག་མི་འདོད་པ་མ་ཡིན་ཏེ།
འདུས་པའི་རྒྱུད་ཕྱི་མར། རིགས་རྒྱལ་རྡོ་རྗེ་ཅན་རྣམས་ཀྱི། །འཁོར་ལོས་
བསྒྱུར་བ་དྲུག་གི་རྒྱ། །ཞེས་འཁོར་ལོས་བསྒྱུར་བ་དྲུག་བཤད་པའི་ཕྱིར་རོ། །
དེ་ལ་དེ་བཞིན་གཤེགས་པ་དང་། རྡོ་རྗེ་དང་། རིན་པོ་ཆེ་དང་། པདྨ་དང་།
ལས་ཀྱི་རིགས་ཐམས་ཅད་བསྡུས་པའི་ངོ་བོ་ཉིད་རྣམ་སྣང་། མི་བསྐྱོད་པ།
རིན་འབྱུང་། འོད་དཔག་མེད། དོན་གྲུབ་དང་ལྔ། དེ་ཐམས་ཅད་ཀྱི་ཁྱབ་
བྱེད་བྱང་ཆུབ་ཀྱི་སེམས་རྡོ་རྗེ་འཆང་དང་དྲུག་ཕ་རྒྱུད་དུ་བསྟན་ལ། དེ་ཉིད་
དང་དོན་གཅིག་ཀྱང་ལྟ་བ་ཕྱིན་ཅི་ལོག་མུ་སྟེགས་བྱེད་ཀྱི་ལྟ་བ་ལ་ཞེན་ཅིང་།
སྤྱོད་པ་ཕྱིན་ཅི་ལོག་སྲོག་གི་མཆོད་སྦྱིན་ལ་སོགས་པ་ལ་སྤྱོད་པ་གདུལ་བའི་
ཕྱིར། མ་རྒྱུད་ཀྱི་ལྷ་རྣམས་རབ་ཏུ་ཁྲོས་པའི་ཚུལ་གྱིས་གདུལ་བྱ་དང་ཆ་
ལུགས་དང་ཀུན་སྤྱོད་རྣམས་མཐུན་པར་སྟོན་པ་ནི་མ་རྒྱུད་དེ། ཕ་རྒྱུད་ལ་ལྷ་
ཁྲོ་བོ་མེད་པ་ཡང་མ་ཡིན། མ་རྒྱུད་ལ་ཞི་བ་མེད་པ་ཡང་མ་ཡིན་མོད་ཀྱི་གཙོ་
བོ་ཉེ་བར་བཟུང་ནས་བརྗོད་དོ། །འོན་ཀྱང་འདིའི་ཁྱད་པར་འོག་ཏུ་འཆད་
621



པར་འགྱུར་རོ། །དེ་ལ་རྣམ་སྣང་ནི་རྟག་པ། མི་བསྐྱོད་པ་ནི་ཧེ་རུ་ཀ །རིན་
འབྱུང་ནི་རྡོ་རྗེ་ཉི་མ། འོད་དཔག་མེད་ནི་པདྨ་གར་དབང་། དོན་གྲུབ་ནི་རྟ་
མཆོག དྲུག་པ་ནི་རྡོ་རྗེ་སེམས་དཔའ་སྟེ། ངེས་བརྗོད་བླ་མར། ཡང་ན་རྡོ་རྗེ་
སེམས་དཔའ་དང༌། །རྣམ་སྣང་རྡོ་རྗེ་ཉི་མ་དང་། །པདྨ་གར་དབང་རྒྱལ་པོ་
དང་། །དབང་ཕྱུག་རྟ་མཆོག་ཧེ་རུ་ཀ །ཞེས་གསུངས་ལ། རིགས་པ་དེའི་
མཚན་གྱི་རྣམ་གྲངས་ཀྱི་སྒོ་ནས་རྒྱུད་སྡེ་ངོས་འཛིན་པ་ཡང་། གུར་ལས། རྡོ་
རྗེ་སེམས་དཔའ་དགྱེས་རྡོ་རྗེ། །རང་བྱུང་རྣམ་སྣང་ཆེན་པོ་སྟེ། །རྡོ་རྗེ་ཨར་
ལི་ཐུགས་རྗེ་ཁྲོ། །དེ་བཞིན་རྡོ་རྗེ་ངོ་བོ་ཉིད། །རྡོ་རྗེ་བདུད་རྩི་བདུད་རྩི་
འཁྱིལ། །ཧེ་རུ་ཀ་ནི་སྙིང་རྗེ་སྟོབས། །རྟག་པ་རྡོ་རྗེ་གཏི་མུག་སྟེ། །སྣ་ཚོགས་
གྱུར་དང་རྣམ་སྣང་མཛད། །ཨོ་ཡིག་སྒྱུ་འཕྲུལ་དྲ་བ་ཡང་། །རྡོ་རྗེ་སྐུར་ནི་
རབ་ཏུ་གྲགས། །ས་ཡི་སྙིང་པོ་གཏི་མུག་ཆེ། །ཐོ་བ་དབང་ཕྱུག་གཤིན་རྗེ་
གཤེད། །དེ་བཞིན་གཤེགས་པ་ཤཱཀྱ་ཐུབ། །སངས་རྒྱས་ཞེས་བྱར་མཚན་དུ་
གྲགས། །རྡོ་རྗེ་ཉི་མའང་རིན་ཆེན་གཙོ། །དེ་བཞིན་རིན་ཆེན་རྒྱལ་པོའང་
ཉིད། །རྡོ་རྗེ་གཟི་བརྗིད་རྒྱལ་པོ་ཆེ། །རྡོ་རྗེ་ཉི་མའང་སྣང་བྱེད་དོ། །རྟ་
མགྲིན་འཇིག་རྟེན་གཙོ་བོ་དང༌། །སྤྱན་རས་གཟིགས་དང་རྡོ་རྗེ་ཆོས། །པདྨ་
གར་དབང་འདོད་ཆགས་དང༌། འཇིག་རྟེན་མགོན་པོར་རབ་ཏུ་གྲགས། །རྟ་
མཆོག་དང་ནི་རྟ་རྒྱལ་དང་། །རྟ་བདུན་རྒྱལ་དང་རྟ་རྒྱལ་དཔལ། །རྡོ་རྗེ་
དམ་ཚིག་རྟ་མཆོག་དང༌། །དེ་བཞིན་རྡོ་རྗེ་ལས་ཉིད་དང་། །དོན་ཡོད་དང་
ནི་ཡོད་གྲུབ་དང༌། །རྡོ་རྗེ་མྱུར་འགྲོར་རབ་ཏུ་གྲགས། །རྡོ་རྗེ་འཛིན་དང་རྡོ་
རྗེ་སེམས། །རྣམ་རྒྱལ་ཕྱག་ན་རྡོ་རྗེ་དང་། །དཔེ་མེད་རོ་མཉམ་བདེ་བ་
དང་། །དམ་པ་དང་པོ་བདེ་ཆེན་པོའི། །ཆགས་དང་ཞེ་སྡང་གཏི་མུག་
622
----
་



དང༌། །དེ་བཞིན་དམ་ཚིག་སེམས་ནོར་བུ། །དེ་རྣམས་རིགས་རྣམས་དྲུག་ཏུ་
བརྗོད། །ཅེས་གསུངས་སོ། །གཉིས་པ་ལ། སྔོན་བྱུང་སྟོན་པའི་དགོངས་
མཛད་དང་ཁྱད་པར་གྱི་གླེང་གཞི་ཡིད་ཆེས་པར་བྱ་བའི་དང་། རྗེས་འཇུག་
གིས་བྱ་བའི་དོན་ཉམས་སུ་བླང་བའི་ཁྱད་པར་བསྟན་པ་གཉིས་ཀྱི་དང་པོ་
ནི། མཉམ་སྦྱོར་ལས། འདས་པའི་དུས་ན་སྔོན་བྱུང་བ། །བདག་ཉིད་ཆེན་པོ་
རྟག་པ་ཡི། །དེ་བཞིན་གཤེགས་པའི་གསུང་རབ་ལ། །འགྲོ་བའི་ཚུལ་ནི་སྔོན་
བྱུང་བ། །དེ་ཚེ་སེམས་ཅན་ཐམས་ཅད་ནི། །ཤིན་ཏུ་སྟོང་པ་ཉིད་ལ་བརྩོན། །
འགོག་པའི་ཆོས་ཉིད་ལ་སྦྱོར་བས། །འགག་ཅིང་ཡོངས་སུ་མྱ་ངན་འདས། །
རྣལ་འབྱོར་དེ་ཉིད་བཅོམ་ལྡན་འདས། །རྡོ་རྗེ་སེམས་དཔའ་དེ་བཞིན་
གཤེགས། །གྲོལ་བ་ཐམས་ཅད་རྣམ་སྦྱང་ཕྱིར། །སངས་རྒྱས་སྤྲུལ་པ་ཀུན་ཏུ་
བཀྱེ། །ཞེས་སོགས་ཀྱིས་སྔོན་བྱུང་གི་གླེང་གཞི་གསུངས་པའི་དོན་བསྡུས་ཏེ་
བསྟན་ན། སྔོན་བསྐལ་པ་བཟང་རྒྱུན་གྱི་དུས་སུ། སངས་རྒྱས་དཔའ་སྡེ་
བཟང་པོའི་བསྟན་པ་ལ། དགེ་སློང་གྲོལ་བའི་རྒྱལ་མཚན་ཞེས་བྱ་བས་
གསུང་རབ་ཀྱི་དོན་ལོག་པར་སྤྱད་པས་དྲག་བྱེད་སྡེ་ཚན་ཆུང་མ་ཉི་ཤུ་དང་
བཅས་པ་བྱུང་སྟེ། ཉོན་མོངས་པ་སྤྱི་ལམ་དུ་འདོད་དོ། །དེ་གདུལ་བའི་དོན་
དུ་རིགས་དྲུག་པ་རྡོ་རྗེ་འཆང་རྡོ་རྗེ་སེམས་དཔའི་དཀྱིལ་འཁོར་སྤྲུལ་ལོ། །
སྔོན་བསྐལ་པ་གཟུང་དཀའ་བའི་དུས་སུ་སངས་རྒྱས་སྟོབས་མཆོག་སེང་་་་་་
གེའི་བསྟན་པ་ལ། དགེ་སློང་བཟོད་པ་ཅན་ཞེས་བྱ་བས་རྒྱུ་ཤིན་ཏུ་སྟོང་པ་
ལ་བརྩོན་ཞིང་འབྲས་བུ་ལྷག་མེད་ཀྱི་མྱང་འདས་རྟག་པར་འཛིན་པ་ཕྱིན་ཅི་
ལོག་ཏུ་སྤྱད་པའི་དབང་གིས་དྲག་པོ་མུན་པའི་ཚོགས་ཅན་ཞེས་བྱ་བ་ཆུང་
མ་ཉི་ཤུའི་ཚོགས་དང་བཅས་པ་བྱུང་། དེ་གདུལ་བའི་དོན་དུ་རྣམ་སྣང་གི་
623



དཀྱིལ་འཁོར་སྤྲུལ་ལོ། །སྔོན་བསྐལ་པ་དྲུག་འཛིན་གྱི་སྐབས་སུ་སངས་རྒྱས་
དཔའ་བོའི་ཟླ་བའི་བསྟན་པ་ལ། སློབ་དཔོན་ཆོས་ཀྱི་འཁོར་ལོ་ལ་སློབ་མ་
དགེ་སློང་ནག་པོ་ཞེས་བྱ་བས་གསུང་རབ་ཀྱི་དོན་ལོག་པར་སྤྱད་པས་ངན་་་་
སོང་གསུམ་དུ་སྐྱེས་ནས་སྡུག་བསྔལ་ཞིང་དེ་ལས་ཐར་ནས་མ་ཏྲཾ་རུ་ཏྲར་་་་་་
སྐྱེས་ཏེ། དེ་བསམ་པ་མ་རུངས་པས་རིམས་དང་། དུག་དང་དབྱིག་དུག་
དང་ཕྲ་མེན་མ་ལ་སོགས་པའི་སྦྱོར་བས་འཇིག་རྟེན་གསུམ་པོ་འཇིགས་པར་
བྱེད་ཅིང་། སྒྲུབ་པ་པོ་དང་ལྷ་ལ་སོགས་པ་དང༌། བསྟན་པ་དག་ཀྱང་
འཇིགས་པར་བྱེད་པ་བྱུང་ངོ༌། །དེའི་གཉེན་པོར་ཧེ་རུ་ཀའི་དཀྱིལ་འཁོར་
སྤྲུལ་ལོ། །སྔོན་བསྐལ་པ་བཅུད་ལྡན་གྱི་དུས་སུ་སངས་རྒྱས་པདྨོའི་དཔལ་གྱི་
བསྟན་པ་ལ། དགེ་སློང་རྒྱལ་བ་མཆོག་ཅེས་བྱ་བས་རྟག་ཆད་དུ་འཛིན་པའི་
ལོག་ལྟའི་དབང་གིས་ངན་སོང་གསུམ་དུ་སྡུག་བསྔལ་མྱོང་ནས། དེ་ལས་
ཐར་ཏེ་དྲག་བྱེད་མཐའ་ལ་གནས་པ་ཞེས་བྱ་བ་ལོག་ལྟ་འཛིན་པ་བྱུང་སྟེ།
དེ་གདུལ་བའི་གཉེན་པོར་པདྨ་གར་དབང་གི་དཀྱིལ་འཁོར་སྤྲུལ་ལོ། །སྔོན་
བསྐལ་པ་མི་གནས་པའི་དུས་སུ་སངས་རྒྱས་ཉི་མའི་དཔལ་གྱི་བསྟན་པ་ལ།
དགེ་སློང་འབྱོར་བ་ཅན་ཞེས་བྱ་བས་བཀའི་དོན་ལོག་པར་སྤྱད་དེ་གདུག་་་་
ཅིང་བརྐམ་ལ་འཇུངས་པར་གྱུར་པས་ཤི་ནས་ཡི་དྭགས་སུ་སྐྱེས། དེ་ནས་མི་
དབུལ་པོ་གདུག་པ་ཅན་དུ་སྐྱེས། དེ་ནས་སྲིན་པོ་དྲག་བྱེད་འཇུངས་པ་ཅན་
ཞེས་བྱ་བ། སྐྱེ་འགྲོའི་ཚེ་སྲོག་འཕྲོག་ཅིང་བཀྲེས་སྐོམ་གྱིས་གདུངས་པ་
འཇིག་རྟེན་ཕུང་བར་བྱེད་པ་ཞིག་ཏུ་སྐྱེས་སོ། །དེ་གདུལ་བའི་གཉེན་པོར་རྡོ་
རྗེ་ཉི་མའི་དཀྱིལ་འཁོར་སྤྲུལ་ལོ། །སྔོན་བསྐལ་པ་གཟི་ཆེན་སྣང་བའི་དུས་སུ་
སངས་རྒྱས་རྔ་སྒྲའི་བསྟན་པ་ལ། དགེ་བསྙེན་ཟླ་བ་ཞེས་བྱ་བས་བཀའི་དོན་
624



ལོག་པར་སྤྱད་དེ། ལེ་ལོའི་དབང་གིས་རང་ཡང་བརྩོན་འགྲུས་མི་རྩོམ།
གཞན་རྩོམ་པ་ལའང་སྨད་པའི་དབང་གིས་ངན་སོང་དུ་སྐྱེས། དེ་ནས་དྲག་
བྱེད་སྣ་ཚོགས་འཕྲུལ་པ་ཞེས་བྱ་བར་སྐྱེས་ནས་ལྷ་རྣམས་ཉོན་མོངས་པར་་་་
བྱེད་དོ། །དེ་གདུལ་བའི་གཉེན་པོར་རྟ་མཆོག་རོལ་པའི་དཀྱིལ་འཁོར་སྤྲུལ་
ལོ། །དེ་ལྟར་བསྡུས་པ་སྟེ། རྒྱས་པར་རྩ་བའི་རྒྱུད་ལས། དཀྱིལ་འཁོར་བདུན་
བརྒྱ་དང་བཅུ་གསུམ་པོ་རེ་རེ་ལ་སྔོན་བྱུང་གི་གཏམ་རྒྱུད་རེ་རེ་ཡོད་པར་་་་་
གསུངས་ཏེ། དེ་རྣམས་རྗེས་འཇུག་ཡིད་ཆེས་པར་བྱ་བའི་དོན་ཡིན་ཏེ།
མཉམ་སྦྱོར་རྟོག་པ་བདུན་པ་ལས། ཆོ་འཕྲུལ་བཀོད་པའི་གླེང་གཞི་ཡིས། །
འཇུག་པ་པོ་རྣམས་ཡིད་ཆེས་མཛད། །རྗེས་འཇུག་བསྒྲུབ་པར་བྱ་བའི་
ཆོས། །ཏིང་འཛིན་ཡེ་ཤེས་གནས་ལ་སྦྱོར། །ཞེས་སོ། །གཉིས་པ་ལ། བསྒྲུབ་
བྱ་རིགས་དྲུག་དང་། དེ་སྒྲུབ་པ་ལ་འཇུག་པའི་ཐབས་ཀྱི་ཁྱད་པར་གཉིས་ཀྱི་
དང་པོ་ལ་སྒྲིབ་པའི་གཉེན་པོའི་དང་། གདུལ་བྱ་གང་འདུལ་བའི་དང་།
སྐུའི་དང༌། རིགས་ཀྱི་དང༌། ཡེ་ཤེས་ཀྱི་དང་། འཕྲིན་ལས་ཀྱི་ཁྱད་པར་དང་
དྲུག་གི་དང་པོ་ནི། གུར་ལས། རྒྱལ་བ་མགོན་པོ་རྟག་པར་ནི། །གཏི་མུག་
ཐམས་ཅད་ཟད་མཛད་པའོ། །རྡོ་རྗེ་ཉི་མ་རྒྱལ་པོ་ཆེ། །རྣམ་པར་རྟོག་པའི་
རབ་རིབ་འཇོམས། །འདོད་པ་ཆེན་པོའི་གར་དབང་ནི། །ཆགས་སྡང་རྣམས་
ཀྱི་བྱང་ཆུབ་སྩོལ། །རང་བྱུང་རྡོ་རྗེ་ཕྲག་དོག་ཆེ། །ཐེག་པ་གཞན་ནི་རྣམ་
སྤངས་པའོ། །རྡོ་རྗེ་སེམས་དཔའ་རྒྱལ་ཆེན་ནི། །མི་བསྐྱོད་ཡེ་ཤེས་འབྱུང་
གནས་ཏེ། །སྐྱེ་འགྲོ་མི་བཟོད་མགྲོན་གཉེར་ཕྱིར། །སྒྲིབ་པོ་ལྔ་ནི་འཇོམས་
པའོ། །ཞེས་སོ། །གཉིས་པ་ནི། གུར་ལས། ཤིན་ཏུ་གདུག་ཅིང་དྲག་པ་ལ། །ཞི་
བས་ཕན་པར་མི་འགྱུར་བ། །དེ་ལྟར་རྡོ་རྗེ་ཅན་གཟིགས་ཏེ། །རང་ཉིད་
625
ཨ་



-
དགྱེས་པའི་རྡོ་རྗེར་མཛད། །ཤིན་ཏུ་སྟོང་པར་ཞེན་རྣམས་དང༌། །མེད་པའི་
བརྟུལ་ཞུགས་འཛིན་རྣམས་ཀྱི། །དོན་དུ་སངས་རྒྱས་གཏི་མུག་འཇུག །རྡོ་རྗེ་
ཅན་སོགས་སངས་རྒྱས་འགྱུར། །ཤིན་ཏུ་གདུག་པའི་ང་རྒྱལ་རྣམས། །སྐྱེ་
འགྲོའི་ང་རྒྱལ་ཟད་མཛད་པ། །རྡོ་རྗེ་ཉི་རྒྱལ་རང་ཉིད་ནི། །ང་རྒྱལ་ཆེན་
པོའི་མུན་པ་འཇོམས། །སྐྱེ་བོ་ཆགས་བྲལ་བྱང་ཆུབ་སྤངས། །སེམས་ཅན་
གང་ཞིག་བདེ་བྱེད་པ། །ཆགས་པས་བྱང་ཆུབ་རབ་བསྒྲུབ་ཕྱིར། །པདྨ་གར་
དབང་ཕྱུག་ཏུ་གྱུར། །ཀུན་མཁྱེན་ལམ་ལ་གནས་ནས་ནི། །གང་ཞིག་ལམ་
གཞན་དུ་འགྲོ་བ། །དེ་ཡི་བྱང་ཆུབ་རབ་བསྒྲུབ་ཕྱིར། །མངའ་བདག་རྡོ་རྗེ་
རང་བྱུང་ཉིད། །ཅེས་གསུངས་སོ། །གསུམ་པ་ནི། མཉམ་སྦྱོར་རྩ་བའི་རྒྱུད་
ལས། རྣམ་པར་སྣང་མཛད་སྟོང་ཉིད་སྐུ། །ཡེ་ཤེས་ཆེན་པོ་ཧེ་རུ་ཀ །གཉིས་
མེད་མཉམ་པ་གར་དབང་ཕྱུག ལོངས་སྤྱོད་རྫོགས་སྐུ་ཉི་མ་སྟེ། །སྤྲུལ་པའི་
སྒོ་ནས་རྟ་མཆོག་སྟོན། །བདེ་ཆེན་རྡོ་རྗེ་སེམས་དཔའི་སྐུ། །སངས་རྒྱས་དྲུག་
གི་རང་བཞིན་ནོ། །གཉིས་མེད་ལྷུན་གྱིས་གྲུབ་པའི་སྐུ། །ཞེས་སོ། །བཞི་པ་ནི།
མཉམ་སྦྱོར་ལས། དེ་བཞིན་གཤེགས་པ་སྣང་མཛད་མཆོག །ཐུབ་པ་ཆེན་
པོས་དོན་བཞིན་བསྟན། །རྡོ་རྗེས་འདུལ་ལ་ཧེ་རུ་ཀ །ཁྲོ་རྣམས་ཁྲོ་བའི་
མཆོག་གིས་སོ། །དག་མཛད་པདྨ་གར་དབང་ཕྱུག །ཆགས་བྲལ་ཆགས་པའི་
ཚུལ་གྱིས་བཞུགས། །རིན་ཆེན་རིགས་གྲུབ་ཉི་མའི་མཆོག །མཁའ་ལས་རིན་
ཆེན་ཆར་ཆེན་འབེབས། །ལས་ཀུན་མཚན་ཉིད་རྟ་མཆོག་སྟེ། །སྣ་ཚོགས་རྡོ་
རྗེའི་འཁོར་ལོ་བསྐོར། །རིགས་རྣམས་ཀུན་གྱི་བདག་ཉིད་ནི། །དྲུག་པ་རྡོ་རྗེ་
འཆང་ཆེན་མཆོག །ཅེས་སོ། །ལྔ་པ་ནི། མཉམ་སྦྱོར་ལས། མེ་ལོང་ཁྲག་
འཐུང་རྒྱལ་པོ་སྟེ། །མཉམ་པ་ཉིད་ལ་གར་དབང་མཆོག །སོ་སོར་ཀུན་རྟོག་
626



ཉི་མ་ཡིན། །བྱ་བ་ལ་ནི་རྟ་མཆོག་སྟེ། །ཆོས་ཀྱི་དབྱིངས་ལ་སངས་རྒྱས་ནི། །
ཐུབ་ཆེན་རྣམ་པར་སྣང་མཛད་དོ། །ཡེ་ཤེས་ལྔ་ཡི་བདག་ཉིད་ནི། །འདོད་
ཆགས་ཆེན་པོ་བདེ་བ་ཆེ། །ཞེས་སོ། །འདིར་སོ་སོར་ཀུན་རྟོག་རྡོ་རྗེ་ཉི་མ་སྟེ།
མཉམ་ཉིད་པདྨ་གར་དབང་དུ་བྱས་པ་ནི། གདུལ་བྱ་དང་འཕྲིན་ལས་ཀྱི་
ཁྱད་པར་འགའ་ཞིག་ལ་ལྟོས་ནས་གསུངས་པ་ཡིན། གཞན་དུ་རྡོ་རྗེ་ཉི་མ་
མཉམ་ཉིད་དང་གར་དབང་སོར་རྟོག་ཏུ་གསུངས་སོ། །དྲུག་པ་ནི། རྟོག་པ་
བདུན་པ་ལས། ཞི་འགོག་མྱ་ངན་འདས་ཞེས་རྣམས། །གདུལ་མཛད་རྣམ་
སྣང་སྲིད་ན་བཞུགས། །ཞེ་སྡང་རུ་ཏྲ་སོགས་འཇོམས་ཕྱིར། །དྲག་པོ་ཧེ་རུ་ཀ་
དང་ལྡན། །གཏི་མུག་སྒྲོ་སྐུར་མཐའ་བྲལ་མཛད། །དག་པའི་དཀྱིལ་འཁོར་
པདྨོ་དབང་། །སྲིད་ཞེན་ལས་ཆགས་འཇུངས་པ་རྣམས། །འདུལ་མཛད་ཉི་
མའི་དཀྱིལ་འཁོར་རོ། །ལེ་ལོ་ང་རྒྱལ་ཕྲག་དོག་ཚོགས། །མཐུ་ཡིས་གནོད་པ་
རྟ་མཆོག་དཔལ། །ཉོན་མོངས་སྤྱི་ཡི་ལམ་གནས་པ། །དབུགས་འབྱིན་རྡོ་རྗེ་
སེམས་དཔའི་སྐུ། །ཞེས་སོ། ། །
གཉིས་པ་ལ། དབང་བསྐུར་བའི་དཀྱིལ་འཁོར་གྱི་དང་། དཀྱིལ་འཁོར་
མཆོད་པའི་ཡོ་བྱད་ཀྱི་དང་། དབང་བསྐུར་ཞུ་བའི་ཡོན་གྱི་དང་། དབང་
ཐོབ་ནས་ལྷ་སྒྲུབ་པའི་གནས་ཀྱི་དང་། ལྷའི་མཚན་ཉིད་ཀྱི་དང་། ལྷ་མཆོད་
པའི་དང་། འཕྲིན་ལས་སྒྲུབ་པའི་ཁྱད་པར་དང་བདུན་གྱི་དང་པོ་ནི། གང་
དུ་དཀྱིལ་འཁོར་འབྲི་བའི་གནས་ནི། རྡོ་རྗེ་སེམས་དཔའ་ལ་དབེན་པའི་
གནས་ལ་སོགས་པ། རྣམ་སྣང་ལ་གཙུག་ལག་ཁང་སོགས། ཧེ་རུ་ཀ་ལ་དུར་
ཁྲོད་སོགས། པདྨ་ལ་མཚོ་གནས་སོགས། རྡོ་རྗེ་ཉི་མ་ལ་རྒྱལ་པོའི་ཕོ་བྲང་
སོགས། རྟ་མཆོག་ལ་དགེ་འདུན་གྱི་གནས་ལ་སོགས་པར་ཏེ། མཉམ་སྦྱོར་
627



ལས། དབེན་པ་ཡི་ནི་གནས་དག་གམ། །ཞེས་སོགས་ཀྱིས་བསྟན་ནོ། །དེར་
དཀྱིལ་འཁོར་འབྲི་བའི་རྒྱ་ཚད་ནི། གུར་ལས། རྡོ་རྗེ་ཅན་གྱི་ཁྲུ་གསུམ་སྟེ། །
སངས་རྒྱས་དཀྱིལ་འཁོར་ཁྲུ་བཞི་པ། །ཁྲུ་ལྔ་པ་ནི་སྣང་བྱེད་ལ། །གར་དབང་
མཆོག་གི་ཁྲུ་དྲུག་པ། །རྟ་ཡི་རྒྱལ་པོ་ཁྲུ་བདུན་པའོ། །ཞེས་སོ། །བྲི་བའི་རྡུལ་
ཚོན་ནི། གུར་ལས། ཨིནྡྲ་ནཱི་ལ་རྡོ་རྗེ་སྟེ། །ཞེས་སོགས་སོ། །དེས་བྲི་བའི་
དཀྱིལ་འཁོར་གྱི་ཕྱི་འདྲ་ཡང་ནང་ལ་ཁྱད་ཡོད་དེ། རྣམ་སྣང་ལ་དབུས་
ཀྱི་དཀྱིལ་འཁོར་ཟླུམ་པོ་འོད་ཟེར་དཀར་པོའི་ཕྲེང་བའམ་འཁོར་ལོའི་ཕྲེང་
བས་བསྐོར་བ། རྡོ་རྗེའི་རིགས་ལ་ཟླ་གམ་རྡོ་རྗེའི་ཕྲེང་བས་བསྐོར་བ།
རིན་པོ་ཆེའི་རིགས་ལ་རིན་པོ་ཆེ་ཆ་བརྒྱད་པ་ལྟ་བུ་ལ་རིན་པོ་ཆེའི་ཕྲེང་བས་
བསྐོར་བ། པདྨའི་རིགས་ལ། པདྨ་འདབ་མ་བརྒྱད་ཁ་བྱེ་བ་ལྟ་བུའི་དབྱིབས་
ལ་པདྨའི་ཕྲེང་བས་བསྐོར་བ། ལས་ཀྱི་རིགས་ལ་གྲུ་གསུམ་སྣ་ཚོགས་རྡོ་
རྗེའམ་རལ་གྲིས་བསྐོར་བ་སྟེ། མངོན་བརྗོད་བླ་མར། དཀྱིལ་འཁོར་ཟླུམ་པོ་
ཞེས་བྱ་བ། །ཐུགས་གནས་རྡོ་རྗེ་ཡེ་ཤེས་ཏེ། །བདག་ཉིད་རྣལ་འབྱོར་པས་
བརྟག་པ། །རྡོ་རྗེའི་དཀྱིལ་འཁོར་མཆོག་ཡིན་ནོ། །ཟླ་བ་རྒྱས་འདྲའི་དཀྱིལ་
འཁོར་ནི། །འོད་ཟེར་དཀར་པོའི་ཕྲེང་བར་ལྡན། །བྱང་ཆུབ་སེམས་འདྲ་
གཞན་འདི་ནི། །རྡོ་རྗེ་དགྱེས་པ་ཆེན་པོའོ། །སྔོ་ཞིང་འབར་བ་སྣ་ཚོགས་
པའི། །རླུང་དང་མེ་དང་ལྡན་པ་ཡི། །ཟླ་བ་ཕྱེད་པའི་བདག་ཉིད་མཆོག །
རྒྱལ་བའི་རྡོ་རྗེའི་དཀྱིལ་འཁོར་རོ། །དཀྱིལ་འཁོར་ཆ་བརྒྱད་ཡིད་འོང་བ། །
འབར་བཅས་ཉི་མ་ལྟ་བུ་ཡི། །ཤིན་ཏུ་བདེ་བ་སྒྲུབ་བྱེད་པའི། །རྡོ་རྗེ་རིན་
ཆེན་དཀྱིལ་འཁོར་རོ། །པདྨ་འདབ་བརྒྱད་ཁ་ཕྱེ་བ། །ལྟེ་བ་གེ་སར་གྱིས་ཁྱབ་
པ། །པདྨའི་རྣམ་པའི་བདེ་འབྱུང་བ། །པདྨའི་དབང་པོའི་དཀྱིལ་འཁོར་རོ། །
628



དཀྱིལ་འཁོར་གྲུ་གསུམ་ཉམས་དགའ་ཞིང་། །འབར་བའི་མེ་དང་འདྲ་བ་
ནི། །དག་པའི་ལས་ཀུན་བྱེད་པ་སྟེ། །ལས་ཀྱི་རྡོ་རྗེའི་དཀྱིལ་འཁོར་རོ། །དེ་
ལ་སོགས་པ་མཐའ་ཡས་པའི། །དཀྱིལ་འཁོར་མཆོག་ཏུ་རབ་བརྟགས་
རྣམས། །རྡོ་རྗེ་སེམས་དཔའ་སྐྱོབ་པ་ཡིས། །དེ་ཉིད་ཇི་བཞིན་སྤྲུལ་པ་ཡིན། །
ཞེས་ཏེ། ཟླ་གསང་ཐིག་ལེར་ཡང་དེ་དང་འདྲ་བར་གསུངས། མཐར་སྐོར་ནི།
ངེས་བརྗོད་བླ་མར། རྡོ་རྗེ་འཁོར་ལོས་བསྐོར་བ་སྟེ། །རིན་ཆེན་པདྨས་དེ་
བཞིན་བསྐོར། །སྣ་ཚོགས་རྡོ་རྗེས་བསྐོར་བ་སྟེ། །དབུས་སུ་རྡོ་རྗེས་བསྐོར་
བར་བྱའོ། །ཞེས་སོ། །གཉིས་པ་ནི། རྒྱན་དང་ཡོ་བྱད་ཀྱི་ཁྱད་པར་ནི།
མཉམ་སྦྱོར་ལས། སངས་རྒྱས་རྣམས་ཀྱི་པདྨོ་དམར། །ཕྱག་ན་རྡོ་རྗེ་སྣ་
ཚོགས་པ། །འཇིག་རྟེན་དབང་གི་ཁ་དོག་དཀར། །རྡོ་རྗེ་ཉི་མ་དཔལ་གྱི་
སེར། །ཁ་དོག་ཀུན་དང་ཅི་འབྱོར་བར། །བླ་རེ་རྒྱལ་མཚན་རྒྱན་གྱི་རྣམས། །
ཐམས་ཅད་རབ་ཏུ་སྒྲུབ་པ་དཔལ། །རྟ་མཆོག་རྡོ་རྗེ་ཅན་གྱིའོ། །ཞེས་སོ། །
གསུམ་པ་ནི། ཟླ་གསང་ཐིག་ལེ་ལས། སློབ་དཔོན་ལ་ནི་ཡོན་གྱི་མཆོག
རིགས་ཀྱི་ཁྱད་པར་དབུལ་བྱ་སྟེ། །སེངྒེའི་གདན་ལ་ཉིད་ཀྱི་མ། །སངས་རྒྱས་
ཕྱིར་ནི་ཡོན་མཆོག་ཡིན། །གླང་པོ་རིན་ཆེན་གསེར་དག་དང་། །སྲིང་མོ་བླ་
མའི་ཡོན་མཆོག་ནི། །རྡོ་རྗེ་སེམས་དཔའི་རིགས་ཡིན་ཏེ། །ཡོན་དེ་མཆོག་གི་
ཡོན་ཡིན་ནོ། །རིན་ཆེན་པདྨོ་ཆུང་མ་དང་། །ཤིང་རྟ་རྟ་ནི་ཤིན་ཏུ་བརྒྱན། །
སྣ་ཚོགས་རིན་ཆེན་རྣམ་དག་པ། །མུ་ཏིག་ཕྲེང་བ་ཤིན་ཏུ་མཛེས། །བུ་མོ་
རིན་ཆེན་དྲ་བ་ཡིས། །བརྒྱན་ཏེ་སྣ་ཚོགས་རྡོ་རྗེ་ལའོ། །རྒྱལ་པོ་ལ་ནི་དབང་
ཕྱུག་དང༌། །ཆུང་མ་བླ་མར་དབུལ་བར་བྱ། །འཕྲུལ་གྱི་བཞོན་པ་རྣམ་སྣ་
ཚོགས། །གླང་པོ་རྟ་ནི་ཤིན་ཏུ་བརྒྱན། །དེ་བཞིན་གཤེགས་པ་ཀུན་གྱི་རྗེ། །
629



ནན་ཏན་བླ་མར་དབུལ་བར་བྱ། །ཞེས་སོ། །བཞི་པ་ནི། རྡོ་རྗེའི་རིགས་ལ་
དུར་ཁྲོད་སོགས། །དེ་བཞིན་གཤེགས་པའི་ལ་མཚོ་འགྲམ་སོགས། རིན་པོ་
ཆེའི་ལ་ཚོང་འདུས་སོགས། པདྨའི་ལ་གླུ་གར་གྱི་གནས་སོགས། ལས་ཀྱི་
རིགས་ལ་རྟ་འཆག་ས་སོགས་ཏེ། གུར་ལས། དུར་ཁྲོད་དང་ནི་ཆུ་འགྲམ་
དང༌། །ཞེས་པ་ནས། རྡོ་རྗེ་རྣམས་ཀྱིས་དངོས་གྲུབ་སྟེར། ཞེས་པའི་བར་དུ་
རྒྱས་པར་གསུངས་སོ། །ལྔ་པ་ནི། ཨ་བྷི་དྷ་ནར་ལྷ་ཞི་ཁྲོ་གཉི་ག་གསུངས་
པའི་ཞི་བའི་དབང་དུ་བྱས་ནས་མི་བསྐྱོད་པ་སྐུ་མདོག་སྔོན་པོ་གླང་པོ་ཆེའི་
གདན། ཕྱག་མཚན་རྡོ་རྗེ་དང་དྲིལ་བུ། རྣམ་སྣང་དཀར་པོ་སེང་གེའི་གདན།
འཁོར་ལོ་དང་འཁོར་ལོའི་དྲིལ་བུ་སོགས་སུ་བཤད་དེ། ནམ་མཁའི་མདོག་
གི་ལོངས་སྤྱོད་དང་། །ཟླ་བའི་མདོག་གི་ལོངས་སྤྱོད་དང༌། །ཞེས་སོགས་
དང་། གླང་པོ་སེང་གེ་རྟ་དང་ནི། །རྨ་བྱ་དང་ནི་མཁའ་ལྡིང་དང་། །ཞེས་
དང་། རྡོ་རྗེའི་ལག་པས་ས་ལ་རེག །རྡོ་རྗེའི་དྲིལ་བུ་དཀུར་བརྟེན་ཅིང་། །
ཞལ་ནི་རྣམ་པར་འགྱུར་བའོ། །འཁོར་ལོ་དྲིལ་བུ་འགྱིང་དང་བཅས། །
པདྨའི་དྲིལ་བུ་རིམ་པ་དང༌། །དྲིལ་བུ་སྣ་ཚོགས་རྡོ་རྗེ་ཉིད། །ཅེས་སོ། །འོན་
ཀྱང་སྐུ་མདོག་ནི་མཐའ་གཅིག་ཏུ་མ་ངེས་ཏེ། ཟླ་གསང་ཐིག་ལེར། རྟག་
པའི་སྐུ་ནི་སེར་པོ་སྟེ། །མི་བསྐྱོད་རྡོ་རྗེ་དཀར་པོ་ཡིན། །ནམ་མཁའི་སྙིང་པོ་
མཐིང་ཁ་ཆེ། །ཚེ་དཔག་མེད་པའི་པདྨོ་དམར། །སྣ་ཚོགས་ཁ་དོག་རྒྱ་ཆེན་
མཆོག །ཅེས་དང་། བདེ་མཆོག་ཏུའང་རྣམ་སྣང་སེར་པོར་བཤད་པའི་ཕྱིར་
རོ། །ཁྲོ་བོ་ལ་ནི་གདན་དང་ཕྱག་མཚན་གདུལ་བྱའི་དབང་གིས་མཐའ་
གཅིག་ཏུ་མ་ངེས་ལ། སྐུ་མདོག་གུར་ནས་རྣམ་སྣང་དཀར་པོ་རྡོ་རྗེ་འཆང་
གིས་དབུ་བརྒྱན་པ། མི་བསྐྱོད་པ་ནག་པོ་རྡོ་རྗེ་འཆང་གིས་དབུ་བརྒྱན་པ།
630



རྡོ་རྗེ་ཉི་མ་སེར་པོ་རྡོ་རྗེ་རིན་ཆེན་གྱིས་དབུ་བརྒྱན་པ། གར་དབང་དམར་
པོ་རྡོ་རྗེ་ཆོས་ཀྱིས་དབུ་བརྒྱན་པ། རྟ་མཆོག་ལྗང་ཁུ་རལ་གྲི་འཛིན་པས་དབུ་
བརྒྱན་པར་བཤད་དོ། །དྲུག་པ་ནི། གུར་ལས། གླུ་ནི་རྡོ་རྗེ་ཅན་ལ་དབུལ། །
ཞེས་སོགས་དང་། གཟུགས་ལ་རྣམ་པ་གསུམ་ཤེས་ནས། །ལྷ་རྣམས་ལ་ནི་
དབུལ་བར་བྱ། །ཞེས་སོགས་ཀྱིས་རིགས་སོ་སོའི་མཆོད་པ་རྒྱས་པར་
གསུངས་སོ། །བདུན་པ་ནི། གུར་ལས། རྟག་པ་ཉིད་ཀྱི་ཞི་བ་སྟེ། །ཞེས་
སོགས་རྣམ་སྣང་གིས་ཞི་བ་དང་། རིན་པོ་ཆེས་རྒྱས་པ། པདྨས་དབང་།
ལས་ཀྱི་འཕྲིན་ལས་སྣ་ཚོགས་རྡོ་རྗེས་གསད་པ་ལ་སོགས་པ་འགྲུབ་བོ། །
གསུམ་པ་ལ། རྗོད་བྱེད་སྒྲའི་དང་། བརྗོད་བྱ་དོན་གྱི་དང་། གདུལ་བྱ་གང་
ཟག་གི་ཁྱད་པར་དང་གསུམ་གྱི་དང་པོ་ནི། གསང་བའི་དེ་ཁོ་ན་ཉིད་གསལ་
བ་ལས། འདི་སྐད་བདག་གིས་ཞེས་བྱ་དང་། །དེ་རྗེས་ཐོས་པ་ཞེས་བྱ་སྟེ། །
གཞན་ཡང་དུས་ཞེས་བྱ་བ་ནི། །གཅིག་ན་ཞེས་བྱར་བཅས་པ་དང་། །དེ་ཡི་
འོག་ཏུ་གཞན་ཡང་ནི། །དེ་བཞིན་གཤེགས་པ་ཐམས་ཅད་དེ། །སྐུ་དང་
གསུང་དང་ཐུགས་རྡོ་རྗེ། །བཙུན་མོའི་བྷ་ག་རྣམས་ལ་འདིར། །བཅོམ་ལྡན་
འདས་ནི་བཞུགས་སོ་ཞེས། །རྣལ་འབྱོར་རྒྱུད་ལས་རབ་ཏུ་གྲགས། །གསང་
་ བ་མཆོག་གི་དགྱེས་པ་ན། །ཐམས་ཅད་བདག་ཉིད་རྟག་ཏུ་བཞུགས། །
མཁའ་འགྲོ་ཀུན་དངོས་སེམས་དཔའ་ནི། །རྡོ་རྗེ་སེམས་དཔའ་བདེ་བའི་
མཆོག །ཞེས་བྱར་གཞན་དུ་བསྟན་པ་དག །ཐོག་མ་ཐ་མར་གནས་པའི་
ཚིག །རྣལ་འབྱོར་མ་རྒྱུད་བསྟན་པ་སྟེ། །གཞན་དག་མེས་བསྲེགས་རྩྭ་དང་
འདྲ། །ཞེས་འདི་སྐད་བདག་གིས་ཐོས་པ་ཞེས་སོགས་ཀྱིས་ཐོག་དྲངས་པ་ནི།
ཕ་རྒྱུད། གསང་བ་མཆོག་གི་དགྱེས་པ་ན། །ཐམས་ཅད་བདག་ཉིད་རྟག་ཏུ་
-
631
་



བཞུགས། །ཞེས་སོགས་ཀྱིས་ཐོག་དྲངས་པ་ནི། རྣལ་འབྱོར་མ་རྒྱུད་དུ་བཤད་
པ་ལ། ཐམས་ཅད་མཁྱེན་དང་ཡེ་ཤེས་སྐུ། །ཞེས་སོགས་ཀྱིས་ཐོག་དྲངས་པ་
ནི། གཉིས་མེད་ཀྱི་རྒྱུད་དུ་དོན་གྱིས་ཐོབ་བོ། །གཉིས་པ་ལ། དེ་ཁོ་ན་ཉིད་ཀྱི་
ཁྱད་པར། བསྐྱེད་རིམ་གྱི་ཁྱད་པར། རྫོགས་རིམ་གྱི་ཁྱད་པར། རྣམ་དག་གི་
ཁྱད་པར་བཞིའི་དང་པོ་ནི། ཐབས་རྒྱ་ཆེ་བ་སྟོན་པ་ཕ་རྒྱུད། ཤེས་རབ་ཟབ་
པ་སྟོན་པ་མ་རྒྱུད་དེ། རྣལ་འབྱོར་བླ་ན་མེད་པའི་རྒྱུད་ཀྱི་དོན་ལ་འཇུག་པ་
ལས། དེ་ཡང་རྒྱ་ཆེ་བའི་དེ་ཁོ་ན་ཉིད་གང་དུ་གཙོ་བོར་སྟོན་པའི་རྒྱུད་ནི་
ཐབས་ཀྱི་རྒྱུད་དོ། །གང་དུ་ཟབ་པ་ཉིད་གཙོ་བོར་བྱས་ཏེ་སྟོན་པ་ནི་ཤེས་
རབ་ཀྱི་རྒྱུད་དོ། །ཞེས་སོ། །དེས་ཟབ་པ་དང་རྒྱ་ཆེ་བ་གཉི་ག་ཆ་མཉམ་དུ་
སྟོན་པ་ནི་གཉིས་མེད་ཀྱི་རྒྱུད་དུ་དོན་གྱིས་བསྟན་ནོ། །ཡང་བསྐྱེད་རིམ་གྱི་
དེ་ཉིད་སྟོན་པ་ཕ་རྒྱུད། རྫོགས་རིམ་གྱི་དེ་ཉིད་སྟོན་པ་མ་རྒྱུད་དེ། གསང་
བའི་དེ་ཁོ་ན་ཉིད་གསལ་བ་ལས། བསྐྱེད་དང་རྫོགས་བྱུང་རིམ་པ་ཡིས། །
རྣལ་འབྱོར་བསྐྱེད་པར་བསྟན་པ་དང༌། །རྫོགས་པ་རྣལ་འབྱོར་མ་རུ་
བརྗོད། །ཅེས་སོ། །གཉིས་པ་ནི། འབྱུང་བ་རིམ་བརྩེགས་ཞུ་བ་ལས་རྡོ་རྗེའི་
སའམ་གཞལ་ཡས་ཁང་བསྐྱེད་པ་ནི་ཐབས་རྒྱུད། འབྱུང་བ་རིམ་བརྩེགས་རི་
རབ་དང་བཅས་པའི་སྟེང་དུ་གཞལ་ཡས་ཁང་བསྐྱེད་པ་ཤེས་རབ་ཀྱི་རྒྱུད་དེ།
དྲི་མེད་འོད་ལས། ཐབས་ཀྱི་རྒྱུད་ལ་འདི་ཉིད་ཀྱི་ཁང་པ་བརྩེགས་པ་ལ་
སོགས་པ་བྱ་སྟེ། འདིར་ལྷུན་པོའི་སྟེང་དུ་དཀྱིལ་འཁོར་དུ་མི་འགྱུར་རོ། །
ཞེས་པ་དང་། ཡེ་ལེ་ལས། དེ་ནས་ཆོས་འབྱུང་ནམ་མཁའི་ཁམས་ཀྱི་རང་
བཞིན་བསྒོམ་པར་བྱ་སྟེ། །དེའི་དབུས་སུ་ཧཱུྃ་ཡིག་ཡོངས་སུ་གྱུར་པ་ལས་རྡོ་
རྗེའི་སའོ། །ཡང་ན་ཤེས་རབ་ཀྱི་རྒྱུད་ཀྱི་དགོངས་པས་རླུང་ལ་སོགས་པའི་
632



དཀྱིལ་འཁོར་རྣམས་དང༌། ལྷུན་པོའི་སྟེང་དུ་ཁང་པ་བརྩེགས་པའམ་རྡོ་
རྗེའི་གུར་རོ། །ཞེས་གསུངས་སོ། །དེའི་ཤུགས་ལ་འབྱུང་བ་རིམ་བརྩེགས་
བསྐྱེད་དེ་ཞུ་བ་ལས་བྱུང་བའི་འབྱུང་བ་རིམ་བརྩེགས་བསྐྱེད། དེའི་སྟེང་
དུ་གཞལ་ཡས་ཁང་སྒོམ་པ་ནི་གཉིས་སུ་མེད་པའི་རྒྱུད་དོ། །ཡང་ཡེ་ཤེས་
དགུག་གཞུག་ལ་སོགས་པའི་ལས་ཐམས་ཅད་ལ་རྣལ་འབྱོར་མ་རྣམས་རྒྱུ་ཞིང་
ཐབས་མི་གཡོ་བར་གནས་པ་ཤེས་རབ་ཀྱི་རྒྱུད། ཐབས་གཡོ་ཞིང་ཤེས་རབ་
མི་གཡོ་བར་གནས་པ་ཐབས་རྒྱུད་དེ། ཡེ་ལེ་ལས། ཀུན་རྫོབ་ཀྱིས་གང་
དུ་རྣལ་འབྱོར་མ་རྣམས་ཡང་དག་པར་རྒྱུ་ཞིང་གཙོ་བོ་མི་གཡོ་བ་དེ་ནི་རྣལ་
འབྱོར་མའི་རྒྱུད་དོ། །གང་དུ་ཐབས་ཡང་དག་པར་རྒྱུ་ཞིང་ཤེས་རབ་མི་གཡོ་
བ་དེ་ནི་ཐབས་ཀྱི་རྒྱུད་དོ། །ཞེས་པ་དང་། རྡོ་རྗེ་སྙིང་འགྲེལ་ལས་ཀྱང་།
གང་དུ་ཐབས་ནི་ལེགས་གནས་ཤིང་། །རྣལ་འབྱོར་མ་རྣམས་ཀུན་སྤྱོད་པ། །
ཀུན་རྫོབ་རྣལ་འབྱོར་མ་རྒྱུད་དུ། །བྱིས་པ་རྣམས་ལ་བདག་གིས་བསྟན། །
གང་དུ་ཐབས་ནི་འཕོ་བྱེད་ཅིང་། །ཤེས་རབ་ཡང་དག་གནས་འགྱུར་བ། །
ཐབས་ཀྱི་རྒྱུད་ཉིད་དུ་ནི་བཤད། །ཇི་ལྟར་དེ་ལྟར་ཀུན་རྫོབ་ཏུའོ། །ཞེས་སོ། །
ཡང་ཉིན་མཚན་མཉམ་པ་དག་པས་ཡབ་ཡུམ་ཞལ་ཕྱག་མཉམ་པ་ནི་ཐབས་
རྒྱུད། སྔ་ཕྱིའི་ཐུན་མཚམས་དག་པས་ཡབ་ཡུམ་ཞལ་ཕྱག་མི་མཉམ་པ་ནི་
ཤེས་རབ་ཀྱི་རྒྱུད་དེ། ཡེ་ལེ་ལས། དེ་བཞིན་དུ་སྔ་མ་དང་ཕྱི་མའི་ཐུན་
མཚམས་ནི་རྣལ་འབྱོར་མའི་རྒྱུད་ཀྱིས་འཁྱུད་པ་སྟེ། ཞལ་གཅིག་དང་། ཞལ་
བཞི་པ་དག་གམ། ཞལ་གཅིག་ལ་སོགས་པ་དག་དང༌། ཞལ་བརྒྱད་པ་ལ་
སོགས་པ་དག་གི་མི་མཉམ་པ་དང་མཉམ་པ་སྙོམས་པར་ཞུགས་པ་ལས་སོ། །
རྣལ་འབྱོར་གྱི་རྒྱུད་ལ་ཞལ་དང་ཕྱག་མཉམ་པ་དག་གིས་འཁྱུད་པ་ནི་ཉིན་
་ 633



མོ་དང་མཚན་མོ་མཉམ་པའི་དུས་ལའོ་ཞེས་པ་དུས་ཀྱི་ཁྱད་པར་གྱི་ངེས་་་་་
པའོ། །ཞེས་སོ། །གཙོ་བོ་ཡབ་ཡུམ་ཞལ་ཕྱག་མི་མཉམ་ལ། འཁོར་ཞལ་ཕྱག་
མཉམ་པ་གཉིས་མེད་ཀྱི་རྒྱུད་དུ་དོན་གྱིས་ཐོབ་བོ། །ཡང་། ལྷ་གཙོ་འཁོར་
ཕལ་ཆེ་བ་བཞུགས་པ་ནི་ཐབས་རྒྱུད། བཞེངས་པ་ནི་ཤེས་རབ་ཀྱི་རྒྱུད།
འཁོར་བཞུགས་ལ་གཙོ་བོ་བཞེངས་པ་ནི་གཉིས་མེད་ཀྱི་རྒྱུད་དེ། དྲི་མེད་
འོད་ལས། དེའི་ཚེ་བཅོམ་ལྡན་འདས་བཞུགས་པ་ཡང་དཔལ་འདུས་པ་ལྟ་
བུར་འགྱུར་རོ། །འདི་ལ་སྐྱོན་མེད་དེ། རིགས་མེད་པ་ཉིད་ཀྱི་ཕྱིར་རོ། །ཞེས་
པའི་རྩོད་ལན་གྱིས་ཤུགས་ལ་བསྟན་ནོ། །ཡང་དེ་བཞིན་གཤེགས་པ་མཁའ་
འགྲོ་མའི་སྐུར་སྟོན་ཅིང་། མོས་གཙོ་བྱས་པའམ། འཁོར་མོ་ཚོགས་ཤས་ཆེ་
བས་བསྐོར་བ་ནི་རྣལ་འབྱོར་མ་རྒྱུད། དེ་བཞིན་གཤེགས་པ་རིགས་ལྔའི་
སྐུར་སྟོན་ཅིང་། འཁོར་ཕོ་ཚོགས་ཤས་ཆེ་བས་བསྐོར་བ་ནི་ཕ་རྒྱུད་དེ། གུར་
ལས། འདི་ནི་སངས་རྒྱས་ཐམས་ཅད་ཀྱི། །མཁའ་འགྲོ་མ་ཡི་དམ་པའི་
ཚོགས། །མཁའ་འགྲོ་ལྔ་པོར་རབ་བསྒྲུབ་ཕྱིར། །མཁའ་འགྲོ་མ་ཡི་རྒྱུད་
གསུངས་སོ། །ཞེས་གསུངས་སོ། །གཞན་ཡང་གདན་རིན་པོ་ཆེའི་ཁྲི་དང་
རྒྱལ་མཚན་གྱི་སྟེང་དང་སེང་གེ་ལ་སོགས་པའི་ཁྲི་ལ་བཞུགས་པ་དང་། །
རྒྱན་རིན་པོ་ཆེའི་ཕྱག་མཚན་འཁོར་ལོ་དང་རིན་པོ་ཆེ་ལ་སོགས་པ་ཤས་ཆེ་
བ་དང་། ལྷ་ཁྲོ་བོ་བཞེངས་པ་རྣམས་གཡོན་བརྐྱང་། ཞི་བ་བཞུགས་པ་
རྣམས་གཡོན་འགྱིང་དང༌། ན་བཟའ་དར་ལ་སོགས་པ་གསོལ་བ་ནི་ཐབས་
ཀྱི་རྒྱུད། གདན་རོ་དང་ཐོད་པ་ལ་སོགས་པ། རྒྱན་རུས་རྒྱན་དང་མགོ་ཕྲེང་
དང་མི་ལག་ལ་སོགས་པ་དང༌། ཕྱག་མཚན་གྲི་གུག་དང་ཐོད་པ་དང་ཁ་ཊཾ་
ག་དང་ཌ་མ་རུ་ལ་སོགས་པ་དང་། ལྷ་གཡས་བརྐྱང་དང་། གཡས་འགྱིང་
s34



དང་། ན་བཟའ་མི་ལྤགས་དང་། གླང་ལྤགས་དང་། ན་བཟའ་མེད་པའི་
གཅེར་བུ་རྣམས་མ་རྒྱུད་དོ། །ཞེས་དང༌། དཀྱིལ་འཁོར་ལ་དུར་ཁྲོད་ཡོད་པ་
མ་རྒྱུད། མེད་པ་ཕ་རྒྱུད་ཅེས་བླ་མ་དག་གསུང་ངོ༌། །རྣལ་འབྱོར་བླ་ན་མེད་
པའི་རྒྱུད་ཀྱི་དོན་ལ་འཇུག་པ་ལས་ཀྱང་། གང་དུ་འཇིག་རྟེན་དང་རྗེས་སུ་
མཐུན་པའི་ལྷའི་རྣམ་པ་སྟོན་པ་ནི་ཐབས་ཀྱི་རྒྱུད་དོ། །གང་དུ་འཇིག་རྟེན་
དང་འགལ་བའི་ལྷའི་རྣམ་པ་སྟོན་པ་ནི། ཤེས་རབ་ཀྱི་རྒྱུད་ཅེས་བྱ་བ་ལ་
སོགས་པ་བཏགས་པ་ཡིན་ནོ། །ཞེས་སོ། །གསུམ་པ་ནི། རྫོགས་རིམ་ཤེས་
རབ་ཀྱི་ཕ་རོལ་ཏུ་ཕྱིན་པའི་ཐབས་ཕྱག་རྒྱ་ཆེན་པོ་ལ་སྦྱོར་བས་དེ་ཁོ་ན་ཉིད་
ལ་འཇུག་པ་སྟོན་པ་མ་རྒྱུད། རང་བྱིན་བརླབ་དང་མངོན་པར་བྱང་ཆུབ་
པའི་རིམ་པ་གཙོ་བོར་སྟོན་པ་ཕ་རྒྱུད་དེ། གུར་ལས། བཅོམ་ལྡན་འདས་ཇི་
ལྟར་ན་རྣལ་འབྱོར་མའི་རྒྱུད་ཀྱི་མཚན་དུ་རབ་ཏུ་འཇུག་པ་ལགས། རྡོ་རྗེ་
འཛིན་གྱིས་གསུངས་པ། ཤེས་རབ་ཕ་རོལ་ཕྱིན་པའི་ཐབས། །འདི་ནི་རྣལ་
འབྱོར་མར་བརྗོད་དེ། །ཕྱག་རྒྱ་ཆེན་པོ་རབ་སྦྱོར་བས། །གང་ཕྱིར་དེ་ཉིད་ལ་
འཇུག་པ། །རྣལ་འབྱོར་མ་ཡི་རྒྱུད་བཞེད་དེ། །མཁའ་འགྲོ་མ་ནི་རྡོ་རྗེ་གུར། །
ཕ་རོལ་ཕྱིན་པ་ཀུན་གྱི་ཐབས། །བསམ་གཏན་ཙམ་གྱིས་འགྲུབ་པར་
འགྱུར། །ཞེས་དང༌། མཁའ་འགྲོ་རྒྱ་མཚོར། རྣལ་འབྱོར་རྣམས་ལ་རྒྱུད་རྒྱལ་
དུ། །དེ་དང་དེ་ཡི་མཆོག་དབྱེ་ཞེས། །འོད་གསལ་སྒྱུ་མ་བདག་གིས་ནི། །སྒྱུ་
མའི་འཇིག་རྟེན་ལ་བཤད་དོ། །ཞེས་དང་། སྒྲོན་གསལ་ལས། བདག་བྱིན་
བརླབ་ཆེན་མ་གཏོགས་པ། །རིན་ཆེན་གཞན་དག་འདི་ན་མེད། །མེ་ཡིས་
སྦྱངས་པའི་ནོར་བུ་བཞིན། །རང་བཞིན་འོད་གསལ་རྣམ་པར་དག །དཔལ་
ལྡན་འདུས་པ་ཡོངས་གསལ་བའི། །བཞུགས་པའི་ཚིག་དོན་འདི་དག་ནི། །
635



ཞེས་པས་སོ། །ཡང་རྩ་དང་རླུང་གི་དེ་ཉིད་གཙོ་བོར་སྟོན་པ་ནི་མ་རྒྱུད་དང་
ཕ་རྒྱུད་དེ། ཞལ་ལུང་གི་འགྲེལ་པ་ལས། །རྣལ་འབྱོར་བླ་ན་མེད་པའི་རྒྱུད་
རྣམས་ཀྱི་མན་ངག་སྟེ། མཁའ་འགྲོ་མའི་རྒྱུད་རྣམས་རྩ་གཙོ་བོར་བྱེད་པའི་
རྒྱུད་དེ། །དེས་རྟོགས་པའོ། །རྣལ་འབྱོར་ཐབས་གཙོ་བོར་བྱེད་པའི་རྒྱུད་ནི་
རླུང་གི་དེ་ཉིད་གཙོ་བས་དེས་རྟོགས་པར་བྱེད་པའོ། །ཞེས་སོ། །བཞི་པ་ནི།
ཕུང་པོ་ལྔ་དག་པ་སངས་རྒྱས་ཡབ་ལྔར་སྟོན་པ་ཕ་རྒྱུད། ཁམས་ལྔ་རྣམ་པར་
དག་པ་ལྷ་མོ་ལྔར་སྟོན་པ་མ་རྒྱུད་དེ། དྲི་མེད་འོད་ལས། འཇིག་རྟེན་གྱི་ཀུན་
རྫོབ་ཏུ་མེ་ལོང་ལྟ་བུའི་ཡེ་ཤེས་ལ་སོགས་པའི་དབྱེ་བས་ཕུང་པོ་དང་ཁམས་
རྣམ་པར་དག་པ་ལས་ཐབས་དང་ཤེས་རབ་ཀྱི་ཕྱོགས་སུ་དབང་པོ་རྟུལ་པོའི་
སེམས་ཅན་གྱི་བསམ་པའི་དབང་གིས་དེ་བཞིན་གཤེགས་པས་གསུངས་སོ། །
ཞེས་སོ། །གསང་བ་འདུས་པ་ལས་ཀྱང་། མདོར་ན་ཕུང་བོ་ལྔ་རྒྱལ་བ། །དེ་
བཞིན་གཤེགས་པ་ཐམས་ཅད་ཡིན། །རྡོ་རྗེའི་སྐྱེ་མཆེད་ཉིད་དག་ཀྱང་། །
བྱང་ཆུབ་སེམས་དཔའི་དཀྱིལ་འཁོར་མཆོག །ཅེས་པ་དང༌། ཀྱེ་རྡོ་རྗེ་ལས་
ཀྱང་། ས་ནི་པུཀྐ་སིར་བཤད་ལ། །འདི་ལྟར་གཏི་མུག་སྲ་བ་ཉིད། །ཅེས་
སོགས་དང༌། གང་ཕྱིར་གཟུགས་ནི་སྲ་བ་ཉིད། །གོ་རཱི་རྣམ་སྣང་ཤེས་པར་
བྱ། །ཞེས་སོགས་གསུངས་ཤིང་། རི་གི་ཨ་ར་ལིའི་རྒྱུད་ལས་ཀྱང་། །གནས་ནི་
སེམས་དང་ཉེ་བའི་གནས། །ས་དང་ཆུ་དང་མེ་དང་རླུང༌། །འདིར་ཡང་ལྷ་
མོ་རྣམ་པ་བཞི། །ཁ་དོག་དབྱེ་བ་གོང་མ་བཞིན། །ཞེས་སོ། །ཡང་། རླུང་རྣམ་
པར་དག་པ་དེ་བཞིན་གཤེགས་པ་ལྔར་སྟོན་པ་ཕ་རྒྱུད། རྩ་རྣམ་པར་དག་པ་
མཁའ་འགྲོ་མར་སྟོན་པ་མ་རྒྱུད་དེ། རྡོ་རྗེ་ཕྲེང་བ་ལས། དེ་བཞིན་གཤེགས་
པ་ལྔ་རང་བཞིན། །ཕུང་པོ་ལྔ་ཡི་རང་ངོ་བོ། །ཕུང་པོ་ལྔ་ནི་རྣམ་དག་པ། །
636



རླུང་ལྔ་དག་ནི་རྒྱུ་བར་བྱེད། །ཅེས་དང་། རླུང་གི་དེ་ཉིད་གསལ་བ་འདི། །
ཡེ་ཤེས་ལྔ་ཡི་རང་བཞིན་ཅན། །ཞེས་སོ། །ཀྱེ་རྡོ་རྗེ་ལས། རྩ་ནི་གཉིས་གཉིས་
རྣལ་འབྱོར་མ། །རེ་རེའི་རྣམ་པ་རྣམས་སུ་བརྗོད། །ཅེས་དང་། རྡོ་རྗེ་མཁའ་
འགྲོ་ལས། སྐུ་གསུང་ཐུགས་ཀྱི་འཁོར་ལོ་ལ། །ཉི་ཤུ་རྩ་བཞི་དབྱེ་བ་ཡིས། །རྩ་
རྣམས་ཀུན་གྱི་གནས་སུ་ནི། །ཐམས་ཅད་དུ་ནི་ཡང་དག་བཤད། །གནས་
འདི་རྣམས་སུ་བུ་མོ་གང་། །རྩ་ཡི་གཟུགས་ཀྱིས་ཡང་དག་གནས། །རྡོ་རྗེ་
མཁའ་འགྲོ་དེ་བཞིན་གཤེགས། །མཁའ་འགྲོ་མ་ཀུན་མཉམ་སྦྱོར་བ། །མཁའ་
འགྲོ་མ་ཡི་དྲ་བ་སྡོམ། །བཅོམ་ལྡན་རྡོ་རྗེ་ཅན་གྱིས་གསུངས། །ཞེས་སོ། །ཡང་
རྣལ་འབྱོར་བླ་ན་མེད་པའི་རྒྱུད་ཀྱི་དོན་ལ་འཇུག་པ་ལས། གང་དུ་ཕྱི་ནང་
གི་ཕུང་པོ་དང་ཁམས་དང་སྐྱེ་མཆེད་ཀྱི་རྣམ་པར་དག་པའི་ལྷ་སྟོན་པ་ནི་་་་་
ཐབས་ཀྱི་རྒྱུད་དོ། །གང་དུ་ཕྱི་ནང་གི་རྩེ་དང་བྱང་ཆུབ་ཀྱི་སེམས་རྣམ་པར་
དག་པའི་ལྷ་སྟོན་པ་ནི་ཤེས་རབ་ཀྱི་རྒྱུད་དོ་ཞེས་ཀྱང་གསུངས་སོ། །གསུམ་
པ་གདུལ་བྱ་གང་ཟག་གི་ཁྱད་པར་ལ། སྟོན་པ་པོ་དང་། ཞུ་བ་པོ་དང༌།
སྡུད་པ་པོའི་དང་། གདུལ་བྱའི་གང་ཟག་གི་ཁྱད་པར་བཞིའི་དང་པོ་ནི།
བཙུན་མོའི་ཚོགས་དང་བཅས་པའི་འཁོར་གྱི་དབུས་སུ་རྡོ་རྗེ་འཆང་ངམ་རྡོ་
རྗེ་སེམས་དཔའི་རྣམ་པས་གསུངས་པ་ནི་ཕ་རྒྱུད། ཧེ་རུ་ཀའམ། མཁའ་
འགྲོའམ། ལྷ་མོས་གསུངས་པ་ནི་མ་རྒྱུད་དེ། དགོངས་པ་ལུང་སྟོན་ལས། དེ་
ནས་དཔལ་ལྡན་རྣམ་སྣང་མཛད། །སྐུ་གསུམ་ཐུགས་ཀྱི་རྡོ་རྗེ་ཅན། །འཁོར་
གྱི་དཀྱིལ་འཁོར་ལ་གཟིགས་ནས། །དེ་ཉིད་གསུམ་སྐྱེས་སྐུར་མཛད་དོ། །
ཞེས་པ་དང་། རྡོ་རྗེ་མཁའ་འགྲོ་ལས། གསང་བ་མཆོག་གི་དགྱེས་པ་ན། །
ཐམས་ཅད་བདག་ཉིད་རྟག་ཏུ་བཞུགས། །མཁའ་འགྲོ་ཀུན་དངོས་སེམས་
637



དཔའ་ནི། །རྡོ་རྗེ་སེམས་དཔའ་བདེ་བའི་མཆོག །ཅེས་པ་དང་། སྡོམ་འབྱུང་
ལས། དེ་ནས་ཞེས་སོགས་ཆེན་པོའི་གསུང་། །གང་ཞིག་རྒྱུད་ཀྱི་མདུན་འགྲོ་
བ། །འཁོར་ལོ་སྡོམ་པའི་འདྲེན་པ་མོ། །རྡོ་རྗེ་ཕག་མོ་དེ་ལ་འདུད། །ཅེས་
ཕག་མོ་རྒྱུད་ཀྱི་སྟོན་པ་མོར་གསུངས་ཤིང་། མི་འཇིགས་པའི་གཞུང་འགྲེལ་
ལས་ཀྱང་། དེ་ཉིད་ཀྱི་ཕྱིར་བཅོམ་ལྡན་འདས་བཞིན་དུ་རྒྱུད་ཐམས་ཅད་ཀྱི་
བདག་མོ་སྟེ། རྒྱུད་ཐམས་ཅད་ཀྱི་སྟོན་པ་རུང་བ་ཉིད་ཀྱིས་སོ། །དེ་ལྟར་ན་
འདིས་རྡོ་རྗེ་ཕག་མོའི་གཟུགས་ཀྱིས་འབུམ་པ་མངོན་པར་བརྗོད་པ་དང་།
རྡོ་རྗེའི་མཁའ་འགྲོའི་རྒྱུད་དག་བསྟན་ཞེས་གསུངས་པ་སྟེ། བཅོམ་ལྡན་
འདས་ཁོ་ན་འདིའོ་ཞེས་པ་ནི་དགོངས་པའོ། །དབང་ཕྱུག་མ་ནི་ཐམས་ཅད་
དུ་ཐོགས་པ་མེད་ཅིང་བསམ་གྱིས་མི་ཁྱབ་པའི་ནུས་པ་དང་ལྡན་པའི་ཕྱིར་
རོ། །ཞེས་གསུངས་ཤིང༌། རི་གི་ཨ་ར་ལི་ལས་ཀྱང་། རི་གི་རྣལ་འབྱོར་དབང་
ཕྱུག་གཙོ། །དེ་ལ་ཨ་ར་ལིས་ཞུས་པ། །ཞེས་ཡུམ་སྟོན་པ་པོར་བཤད་དོ། །
གཉིས་པ་ནི། སྟོན་པ་པོ་རྡོ་རྗེ་འཆང་ལ། འཁོར་སངས་རྒྱས་བྱང་སེམས་
སམ། ལྷ་ཕོས་ཞུས་པ་ནི་ཕ་རྒྱུད། སྟོན་པ་པོ་ཕོ་ཡིན་ཡང་ལྷ་མོས་ཞུས་པའམ་
ལྷ་མོའི་ཆེད་དུ་ཞུས་པ་ནི་མ་རྒྱུད་དེ། དགོངས་པ་ལུང་སྟོན་ལས། དེ་ནས་
སྙིང་པོ་ལ་སོགས་པའི། །བྱང་ཆུབ་སེམས་དཔའ་སེམས་དཔའ་ཆེ། །མགོན་
པོ་རྣམ་སྣང་ཆེན་པོ་ལ། །དེ་དག་གིས་ནི་ཞུས་གྱུར་པ། །ཞེས་དང་། མཁའ་
འགྲོ་རྒྱ་མཚོ་ལས། རྣལ་འབྱོར་མ་འཁོར་ལོ་དབུས་སུ། །ཕག་མོ་བདག་ནི་
འདྲི་བའོ། །ཞེས་སོ། །གསུམ་པ་ནི། སྤྱིར་གསང་སྔགས་ཀྱི་སྡུད་པ་པོ་ཕྱག་
རྡོར་གཙོ་ཆེ་ཡང་དམིགས་བསལ། ཞུ་བ་པོ་གང་ཡིན་དེས་སྡུད་པ་ཡང་ཡོད་
པས། གསང་འདུས་རྡོ་རྗེ་ཆོས་ཀྱིས་བསྡུས་པ་ལྟར་ལྷ་ཕོས་བསྡུས་པ་ནི་ཕ་
638



-
--
རྒྱུད། མོས་བསྡུས་པ་ནི་མ་རྒྱུད་དེ། རྡོ་རྗེ་བདུད་རྩིའི་རྒྱུད་འགྲེལ་ལས།
བཅོམ་ལྡན་འདས་མ་སྡུད་པར་བྱེད་པ་མཱ་མ་ཀཱིས་གནས་ལ་སོགས་པ་ཕུན་་་་
སུམ་ཚོགས་པ་བརྗོད་པ་སྔོན་དུ་འགྲོ་བ་ནས་བརྩམས་ཏེ་གསུངས་པ། ཞེས་
པ་ལྟ་བུའོ། །བཞི་པ་ནི། གདུལ་བྱ་སྐྱེས་པ་འདུལ་བ་ལ་ཕ་རྒྱུད། བུད་མེད་
གདུལ་བའི་དོན་དུ་མ་རྒྱུད་དེ། གུར་ལས། སྐྱེས་བུ་འདུལ་བར་མཛད་དོན་
དུ། །རྣལ་འབྱོར་རྒྱུད་རྣམས་རབ་བཤད་ལ། །བཙུན་མོ་རྣམས་ནི་སྡུད་པའི་
ཕྱིར། །རྣལ་འབྱོར་མ་ཡི་རྒྱུད་རབ་བཤད། །ཅེས་སོ། །ཡང་། རང་གི་སྡེ་
པའི་རྟེན་གྱི་གང་ཟག་ལྟ་ལས་ཕྱིན་ཅི་མ་ལོག་པ་དང་ལྡན་པས་བདེ་བ་བྱང་
ཆུབ་སྒྲུབ་པར་འདོད་པ་ལ་ཕ་རྒྱུད། ཕྱི་རོལ་པའི་གང་ཟག་སྲོག་གཅོད་
པ་ལ་སོགས་པ་ལ་དགའ་ཞིང་ལྟ་བ་དང་ལས་ཕྱིན་ཅི་ལོག་ཏུ་གྱུར་པ་རྣམས་
གདུལ་བའི་ཕྱིར་མ་རྒྱུད་དེ། གུར་ལས། ཐོག་མར་རྡོ་རྗེ་འཛིན་པ་ཡིས། །སྒོ་
ང་སྐྱེས་སོགས་མ་ལུས་པ། །བདག་གིས་སྲིད་ལས་བསྒྲལ་བྱའོ། །ཞེས། བྱང་
ཆུབ་ཏུ་སྨོན་སྔོན་བརྗོད་ན། །ཅི་ཕྱིར་བཙུན་མོ་རྣམས་བོར་བྱ། །སྲོག་ཆགས་
གསོད་ལ་འབད་ལྡན་དང་། །ལྟ་བ་ལས་ནི་ལོག་རྣམས་དང་། །བཙུན་མོ་
རྣམས་ནི་བསྡུ་བའི་ཕྱིར། །བདེ་བའི་ཐབས་ནི་རྒྱས་མིན་ཞིང་། །གཞུང་ཉུང་
བ་ལ་དོན་རྒྱས་པ། །བློ་དམན་རབ་ཏུ་རྟོགས་བྱེད་པའི། །སྔགས་རྣམས་ཀྱི་ནི་
ཁྱད་པར་ཕྱིར། །རྒྱུད་ཀུན་གྱི་ནི་སྙིང་པོ་ཡི། །མཁའ་འགྲོ་མ་ཡི་རྒྱུད་བཤད་
དོ། །ཞེས་དང་། རྣལ་འབྱོར་བླ་ན་མེད་པའི་རྒྱུད་ཀྱི་དོན་ལ་འཇུག་པ་ལས།
གང་དུ་སྐྱེས་པ་དང་རང་གི་སྡེ་པ་འདུལ་བའི་ཕྱིར་ལྷ་ཕོའི་རྣམ་པ་མང་བར་
སྟོན་པའི་དཀྱིལ་འཁོར་ནི་ཐབས་ཀྱི་རྒྱུད་དོ། །གང་དུ་བུད་མེད་དང་ཕྱི་རོལ་
མུ་སྟེགས་ཅན་འདུལ་བའི་ཕྱིར་དེ་དག་དང་རྗེས་སུ་མཐུན་པའི་ལྷ་མོའི་རྣམ་
639
-



པ་མང་བའི་དཀྱིལ་འཁོར་སྟོན་པ་ནི་ཤེས་རབ་ཀྱི་རྒྱུད་དོ། །ཞེས་སོ། །དེ་
ལྟར་ཁྱད་པར་རེ་རེས་ཕ་རྒྱུད་མ་རྒྱུད་དུ་ངེས་པ་ཅན་དུ་དབྱེ་བར་མི་ནུས་ཏེ།
ཤས་ཆེ་བ་དང་ཕྱོགས་རེ་ཙམ་ལ་མཚོན་ནས་བསྟན་པ་ཡིན་ནོ། །ཁྱད་པར་
དེ་རྣམས་གཉི་ག་ཆ་ལྡན་དུ་ཚང་བ་དང་། གཉི་ག་མ་ཡིན་པ་ཞིག་བརྗོད་
བྱའི་གཙོ་བོར་སྟོན་ན་ཐབས་ཤེས་རབ་གཉིས་སུ་མེད་པའི་རྒྱུད་ཅེས་གོ་བར་
བྱའོ། །བཞི་པ་ནི། དེ་ལྟར་དམན་པ་ལ་མོས་པ་རྣམས་དྲང་བའི་དོན་དུ་
ཐབས་དང་ཤེས་རབ་ཀྱི་རྒྱུད་སོ་སོར་ཕྱེ་ནས་གསུངས་ཀྱི། ངེས་པའི་དོན་དུ་
ཐམས་ཅད་ཐབས་ཤེས་རབ་གཉིས་སུ་མེད་པའི་རྒྱུད་ཡིན་ཏེ། རྣལ་འབྱོར་
གྱི་གོ་དོན་ཐབས་ཤེས་རབ་གཉིས་མེད་དུ་སྦྱོར་བ་ཡིན་ལ། དེ་ཕ་རྒྱུད་མ་
རྒྱུད་གཉི་གའི་བརྗོད་བྱ་ཡིན་པའི་ཕྱིར་ཏེ། འདུས་པ་ཕྱི་མ་ལས། ཐབས་
དང་ཤེས་རབ་སྙོམས་འཇུག་པ། །རྣལ་འབྱོར་ཞེས་ནི་བཤད་པ་ཡིན། གང་
ཞིག་དངོས་མེད་ཤེས་རབ་སྟེ། །ཐབས་ནི་དངོས་པོའི་མཚན་ཉིད་དོ། །ཞེས་
བཤད་ཅིང་། ཀྱེ་རྡོ་རྗེ་ལས་ཀྱང་། ཧེ་ཡིག་སྙིང་རྗེ་ཆེན་པོ་སྟེ། །བཛྲའང་ཤེས་
རབ་བརྗོད་པར་བྱ། །ཐབས་དང་ཤེས་རབ་བདག་ཉིད་རྒྱུད། །དེ་ནི་བདག་
གིས་བཤད་ཀྱི་ཉོན། །ཞེས་གསུངས་ཤིང་། བདེ་མཆོག་ཉུང་ངུའི་རྒྱུད་ལས་
ཀྱང་། ཤེས་རབ་ཐབས་ཀྱི་ཀུན་སྦྱོར་བཞིན། །སྔགས་བཟླས་བསམ་གཏན་ལ་
སོགས་ལྡན། །སྦྱོར་ཉིད་ཆོ་གའི་ཡེ་ཤེས་ནི། །རྒྱུད་ལས་གསུངས་པ་མཉན་
པར་གྱིས། །ཞེས་གསུངས་ལ། དུས་འཁོར་རྩ་རྒྱུད་ལས་ཀྱང་། རྣལ་འབྱོར་
ཐབས་ཀྱི་ལུས་ཀྱིས་མིན། །ཤེས་རབ་གཅིག་པུས་འགྱུར་མ་ཡིན། །ཐབས་
དང་ཤེས་རབ་སྙོམས་འཇུག་པ། །དེ་བཞིན་གཤེགས་པས་རྣལ་འབྱོར་
གསུངས། །ཞེས་པ་དང་། རྡོ་རྗེ་སྙིང་འགྲེལ་ལས་ཀྱང་། ཤེས་རབ་ཐབས་ཀྱི་
640



བདག་ཉིད་རྒྱུད། །རྣལ་འབྱོར་རྒྱུད་དུ་བརྗོད་པར་བྱ། །རྣལ་འབྱོར་ཐབས་
ཀྱི་སྒྲ་ཡིས་མིན། །ཤེས་རབ་སྒྲས་ཀྱང་འགྱུར་བ་མིན། །འདི་ནི་རྣལ་འབྱོར་
རྒྱུད་ཅེས་བྱ། །ཀྱེ་ཡི་རྡོ་རྗེ་གཉིས་རྟོགས་མེད། །འདུས་པ་ལ་སོགས་ཐམས་
ཅད་རྣམས། །ཤེས་རབ་ཐབས་ཀྱི་བདག་ཉིད་ངེས། །ཐམས་ཅད་རྣལ་འབྱོར་
རྒྱུད་ཡིན་ཏེ། །ཤེས་རབ་ཐབས་ཀྱི་མིང་རྣམས་ཀྱིས། །ཞེས་གསུངས་ཤིང་།
དྲི་མེད་འོད་ལས་ཀྱང་། རང་གི་ངོ་བོས་ནི་ཐམས་ཅད་ཤེས་རབ་དང་ཐབས་
ཀྱི་བདག་ཉིད་ཅན་རྣལ་འབྱོར་གྱི་རྒྱུད་ཉིད་དོ། །ཞེས་པ་དང་། དེའི་ཕྱིར་
རྒྱུད་གང་ལ་ཐབས་དང་ཤེས་རབ་ཀྱི་བརྗོད་པར་བྱ་བ་ཡོད་པའི་རྒྱུད་དེ་ནི་
དོན་དམ་པར་ཤེས་རབ་ཀྱི་རྒྱུད་ཀྱང་མ་ཡིན་ལ། ཐབས་ཀྱི་རྒྱུད་ཀྱང་མ་ཡིན།
ཞེས་གསུངས་སོ། །
གཉིས་པ་ལ། རྒྱུད་ཀྱི་དབྱེ་བ། བསྡུ་བ། གཞུང་ཚད་བསྟན་པ་དང་
གསུམ་གྱི་དང་པོ་ལ། རྒྱུད་ཀྱི་བཞུགས་པའི་རིམ་པའི་དང་། སྤང་བྱའི་
གཉེན་པོའི་དབྱེ་བ་གཉིས་ཀྱི་དང་པོ་ལ། རྩ་བའི་རྒྱུད། བརྟག་པའི་རྒྱུད།
རྒྱུད་ཕྱི་མ། ཕྱི་མའི་ཕྱི་མ། བཤད་པའི་རྒྱུད། སྙིང་པོའི་རྒྱུད། འབྲས་བུའི་
རྒྱུད། ཤིན་ཏུ་རྨད་དུ་བྱུང་བའི་རྒྱུད་དང་བརྒྱད་དུ་དབྱེ་སྟེ། ཡེ་ཤེས་ཐིག་ལེ་
ལས། ཇི་ལྟར་རྒྱུད་ཀྱི་རིམ་པ་བཞུགས། །དཔལ་དང་ལྡན་པའི་རིགས་ཆེན་
རྒྱུད། །འབུམ་བདུན་གྱིས་ནི་མཚན་ཞེས་བྱ། །དེ་ནི་གཙོ་བོའི་རྩ་བའི་རྒྱུད། །
སྐུ་བརྒྱད་བདག་ཉིད་རབ་ཀྱི་མཆོག །དེ་བརྟག་ཀྱེ་ཡི་རྡོ་རྗེ་ནི། །འབུམ་ལྔ་ཡི་
ནི་མཚན་ཞེས་བྱ། །དཔལ་ལྡན་ཕྱག་རྒྱ་ཆེན་ཐིག་ལེ། །དེ་ཡི་ཕྱི་མའི་རྒྱུད་དུ་
དྲན། །ཡེ་ཤེས་སྙིང་པོར་གྲགས་པའི་རྒྱུད། །དེ་ཡི་ཕྱི་མའི་ཕྱི་མའོ། །དགའ་མོ་
ཡེ་ཤེས་ཐིག་ལེའི་སྒྲ། །བཤད་པའི་རྒྱུད་ནི་གསང་བ་ཆེ། །གྲུབ་པའི་ངེས་
641



བསྟན་ཐིག་ལེ་ནི། །ཞལ་བཟང་མོ་དེ་སྙིང་པོ་དང་། །དེ་ཁོ་ན་ཉིད་སྒྲོན་མའི་
མཚན། །འབྲས་བུའི་རྒྱུད་གྲགས་འཆད་པར་འགྱུར། །དེ་བདུན་དུ་ནི་བདག་
གིས་བཤད། །ཤིན་ཏུ་རྨད་དུ་བྱུང་བའི་རྒྱུད། །ལྷ་མོ་བརྒྱད་པ་སྐུ་དང་བྲལ། །
དེ་ཕྱིར་སྨྲ་བར་མི་བཏུབ་བོ། །དེ་ལྟར་རིམ་པ་ཐམས་ཅད་ནི། །ལྷ་མོ་དེ་ཉིད་
ཤེས་པར་བྱ། །ས་བོན་ལས་ནི་མྱུ་གུ་བཞིན། །རྒྱུད་ཀུན་རིམ་ཤེས་རིམ་པས་
སོ། །ཞེས་པ་ས་བོན་ལ་མྱུ་གུ་ནས་འབྲས་བུའི་བར་རིམ་པས་འབྱུང་བ་
བཞིན་དུ། རྩ་བའི་རྒྱུད་ལས་རྒྱུད་གཞན་རྣམས་རིམ་པ་བཞིན་འབྱུང་བས་
དོན་གྱི་རིམ་པས་བཞུགས་པ་ཡིན་ལ། རྒྱུད་ཀུན་རིམ་ཤེས་ཞེས་གསུངས་
པའི་ ཕྱིར་རྒྱུད་གཞན་ཐམས་ཅད་ལའང་མཚུངས་པར་འགྲེལ་པར་བཤད་
དོ། །དེ་ལ་བརྟག་པའི་རྒྱུད་ཀྱིས་བསྡུས་པའི་རྒྱུད་མཚོན་ཏེ། དེའང་འབུམ་
བདུན་པ་ལས་བསྡུས་པ་ཡིན་པའི་ཕྱིར་རོ། །རྩ་བའི་རྒྱུད་ནི་མིང་གཅིག་ཀྱང་
དོན་མི་གཅིག་པ་བཞིར་གནས་ཏེ། རྒྱུད་ཕྱི་མ་དང་། ཕྱི་མའི་ཕྱི་མ་ལ་སོགས་
འབྱུང་བའི་གཞིར་གྱུར་པ་རྒྱུད་ཕྱི་མ་ལ་ལྟོས་པའི་རྩ་བའི་རྒྱུད་དང༌། བཤད་
པའི་རྒྱུད་ཀྱི་དགོངས་པ་དགྲོལ་བའི་གཞིར་གྱུར་པ་བཤད་རྒྱུད་ལ་ལྟོས་པའི་
རྩ་བའི་རྒྱུད་དང་། ཐོག་མར་གདུལ་བྱ་སྐལ་ལྡན་རྣམས་ལ་དོན་གསལ་
ལ་རྒྱས་པར་གསུངས་པ་བསྡུས་རྒྱུད་བསྡུ་བའི་གཞིར་གྱུར་པ་བསྡུས་རྒྱུད་ལ་
ལྟོས་པའི་རྩ་བའི་རྒྱུད་དང་། རྒྱུད་དུ་མའི་རྟེན་ནམ་གཞིར་གྱུར་པ་ཡན་ལག་
གི་རྒྱུད་ལ་ལྟོས་པའི་རྩ་བའི་རྒྱུད་དང་བཞི་ལས། དང་པོ་ནི། དེ་ཉིད་བསྡུས་
པའི་རྒྱུད་ལ། རྩ་བའི་རྒྱུད་དང་། རྒྱུད་ཕྱི་མ་དང་། ཕྱི་མའི་ཕྱི་མ་གསུམ་དུ་
བྱས་པའི་རྩ་བའི་རྒྱུད་ལྟ་བུ་སྟེ། འཇིག་རྟེན་དང་འཇིག་རྟེན་ལས་འདས་
པའི་ཆོས་ཀྱི་དེ་ཁོ་ན་ཉིད་ཀྱི་ངོ་བོ་སེམས་ཅན་ཐམས་ཅད་ཀྱི་ཐུན་མོང་ད་་་་་
642



གྱུར་པ་སྟོན་པ་ནི་རྩ་བའི་རྒྱུད། འཇིག་རྟེན་དང་འཇིག་རྟེན་ལས་འདས་
པའི་དངོས་གྲུབ་སྒྲུབ་པར་བྱེད་པ། སེམས་ཅན་གོང་མའི་ཡང་གོང་མ་རྗེས་
སུ་འཛིན་པ། ཐོག་མ་དང་ཐ་མ་མེད་པའི་དམ་ཚིག་ཆེན་པོའི་དེ་ཁོ་ན་ཉིད་
སངས་རྒྱས་དང་བྱང་ཆུབ་སེམས་དཔའ་ཐོབ་པའི་རྒྱུར་གྱུར་པ་སྟོན་པ་ནི་་་་
རྒྱུད་ཕྱི་མ་ཡིན་ལ། སྒོམ་པས་འཇིགས་སྐྲག་ནས་བྱ་བ་ལ་མངོན་པར་ཞེན་
པའི་སེམས་ཅན་རྗེས་སུ་འཛིན་པར་བྱེད་པ་དངོས་གྲུབ་ཀྱི་ཁྱད་པར་མཆོག་
སྒྲུབ་པ་ལ་འཇུག་མི་ནུས་པ་ལ་དམིགས་པ་དང་བཅས་པའི་ཐབས་སྟོན་་་་་
རྒྱུད་ཕྱི་མའི་ཕྱི་མ་དང་གསུམ་སྟོན་པ་ལྟ་བུ་སྟེ། དེ་གསུམ་གའང་རྩ་རྒྱུད་
དང་བཤད་རྒྱུད་དུ་བྱས་པའི་རྩ་རྒྱུད་དུ་འདུས་ལ། རྩ་རྒྱུད་དང་བསྡུས་རྒྱུད་
དུ་བྱས་པའི་བསྡུས་རྒྱུད་དུ་འདུས། རྩ་བ་དང་ཡན་ལག་གི་རྒྱུད་ཀྱི་རྩ་རྒྱུད་
དུ་འདུས་སོ། །གཉིས་པ། བཤད་རྒྱུད་ལ་ལྟོས་པའི་རྩ་རྒྱུད་ནི། གསང་བ་
འདུས་པ་སྟོང་བརྒྱད་བརྒྱ་པ་ལྟ་བུ་སྟེ། དེ་རྩ་བའི་ཚུལ་དུ་བཞག་ནས།
བཤད་པའི་རྒྱུད་རྣམས་ཀྱིས་ཚིག་དང་དོན་གཉིས་ཀ་རྣམ་པར་བཀྲོལ་ནས་
འཆད་པའི་ཕྱིར་རོ། །དེ་ནི་རྩ་རྒྱུད་བསྡུས་རྒྱུད་གཉིས་སུ་བྱས་པའི་བསྡུས་
རྒྱུད་ཡིན། རྩ་བ་དང་ཡན་ལག་གཉིས་སུ་བྱས་པའི་རྩ་རྒྱུད་ཡིན། རྩ་བའི་
རྒྱུད་དང་རྒྱུད་ཕྱི་མའི་ཕྱི་མ་སོགས་སུ་བྱས་ན། རང་གི་རྒྱུད་ཕྱི་མ་ལ་ལྟོས་
པའི་རྩ་རྒྱུད། གཞན་ལ་ལྟོས་པའི་རྒྱུད་ཕྱི་མའོ། །གསུམ་པ་ནི། དང་པོའི་
སངས་རྒྱས་སྟོང་ཕྲག་བཅུ་གཉིས་པ་ལྟ་བུ་སྟེ། རྒྱུད་བརྒྱད་དུ་བྱས་པའི་རྩ་
རྒྱུད་ནི། འདི་ལྟ་བུའི་དབང་དུ་བྱས་པའོ། །འདིའི་རིགས་ནི་རྩ་རྒྱུད་བཤད་
རྒྱུད་མཐའ་གཅིག་ཏུ་མ་ངེས་ཏེ། གསང་འདུས་ཉི་ཁྲི་ལྔ་སྟོང་པ་ལྟ་བུ་རྩ་
རྒྱུད་ཀྱང་ཡོད། རྡོ་རྗེ་ཕྲེང་བའི་རྩ་བའི་རྒྱུད་སྟོང་ཕྲག་བཅུ་གཉིས་པ་ལྟ་བུ་
643



བཤད་རྒྱུད་ཀྱང་ཡོད། ཡོ་ག་འབུམ་པའི་རྒྱུད་ཕྱི་མ་དང་ཕྱི་མའི་ཕྱི་མ་ལྟ་བུ་
ཡང་ཡོད་པས་སོ། །བཞི་པ་ནི། སྒྲོན་གསལ་དུ། ཇི་སྲིད་ཡ་ར་ལ་ཧའི་བར། །
ཀ་ཁ་གྷ་མཐའ་ཎ་ཛྷའི་མཐའ། །ད་དྷའི་མཐའ་དང་མ་མཐར་བཅས། །དེ་
དེའི་རྩ་བ་ཡི་གེ་གསུམ། །ཞེས་གསལ་བྱེད་སུམ་ཅུ་རྩ་གསུམ་གྱི་མིང་གི་
མཐའ་ཅན་གྱི་རྒྱུད་སྡེ་ཐམས་ཅད་ཀྱི་རྩ་བར་གྱུར་པའི་དཔལ་འདུས་པ་ནི་
རྩ་བའི་རྒྱུད་ཡིན་ལ། རྒྱུད་གཞན་ཐམས་ཅད་ནི་དེ་ལས་གྱེས་པའི་ཡན་ལག་
ལྟ་བུ་ཡིན་པས་ཡན་ལག་གི་རྒྱུད་ཡིན་ཏེ། རབ་ཏུ་སྒྲོན་གསལ་ལས་ཀྱང་། །
ཡན་ལག་ནི་བཤད་པའི་རྒྱུད་དང་ཡན་ལག་གི་རྒྱུད་རྣམས་ཏེ། ཞེས་དང༌།
མངོན་བརྗོད་བླ་མའི་འགྲེལ་པ་ལས་ཀྱང་། རྒྱུད་ནི་གཉིས་ཏེ། རྩ་བ་དང་།
ཡན་ལག་གིའོ། །ཡང་རྩ་བ་དང་བཤད་པའོ། །ཅི་རྩ་བ་གཉིས་གཅིག་གམ་ཐ་
དད་ཅེ་ན། གཉིས་ཉིད་དེ་གཙོ་བོར་གྱུར་པ་བཤད་བྱར་གྱུར་པའོ། །ཞེས་
གཙོ་བོ་དང་འཁོར་དུ་གྱུར་པ་ལ་རྩ་བ་དང་ཡན་ལག་གི་རྒྱུད་དོ། །འདི་
ལའང་རྩ་རྒྱུད་དང་། བསྡུས་རྒྱུད་དང་། རྒྱུད་ཕྱི་མ་དང་། ཕྱི་མའི་ཕྱི་མ་ལ་
སོགས་པ་ཅི་རིགས་པ་ཡོད་པས་མཐའ་གཅིག་ཏུ་མ་ངེས་སོ། །གཉིས་པ་
བརྟག་པའི་རྒྱུད་དམ་བསྡུས་པའི་རྒྱུད་ནི། རྒྱས་པ་ཆེན་པོ་ལས་རྩོད་པའི་
དུས་ཀྱི་སེམས་ཅན་གྱི་དོན་དུ་ཉུང་ངུར་བསྡུས་ནས་བསྟན་པ་སྟེ། དགྱེས་
རྡོར་བརྟག་པ་གཉིས་པ་ལྟ་བུ་ལ་སོགས་པའོ། །བསྡུས་རྒྱུད་འདི་ལ་རྩ་བ་
དང་། བཤད་པའི་རྒྱུད་དུ་འགྲོ་བ་གཉི་ག་ཡོད་དེ། བརྟག་གཉིས་དང་གུར་
གཉི་ག་བསྡུས་རྒྱུད་ཡིན་པ་ལྟ་བུའོ། །རྩ་བའི་རྒྱུད། རྒྱུད་ཕྱི་མ། ཕྱི་མའི་ཕྱི་མ་
དང་གསུམ་དུ་འགྱུར་བ་ཡང་ཡོད་དེ། མཉམ་སྦྱོར་རྩ་བའི་རྒྱུད་བརྟག་པ་
བཅུ་པ་དང་། རྒྱུད་ཕྱི་མ་བརྟག་པ་བདུན་པ་དང་། རྒྱུད་ཕྱི་མའི་ཕྱི་མ་
644



བརྟག་པ་ལྔ་པ་དང་གསུམ་ག་བསྡུས་རྒྱུད་ཡིན་པ་ལྟ་བུའོ། །རྩ་བ་དང་ཡན་
ལག་གི་རྒྱུད་གཉི་གར་འགྲོ་བ་ཡོད་དེ། གསང་འདུས་སྟོང་བརྒྱད་བརྒྱ་པ་
དང་། རྣམ་སྣང་སྒྱུ་འཕྲུལ་དྲ་བ་གཉི་ག་བསྡུས་རྒྱུད་ཡིན་པ་ལྟ་བུའོ། །གསུམ་
པ་དང་བཞི་པ་རྒྱུད་ཕྱི་མ་དང་ཕྱི་མའི་ཕྱི་མ་ལ། སློབ་དཔོན་བི་ཤྭ་མི་ཏྲས།
གསང་འདུས་ཀྱི་འགྲེལ་པར་གསུངས་པའི་ཕྱི་མ་དང་དོན་གྱི་ཕྱི་མ་གཉིས་་་
དོན་གྱི་ཕྱི་མ་ལ་སྔར་མ་གསུངས་པ་སྟོན་པ་དང་། སྔར་གསུངས་པ་ཁ་
བསྐང་བ་དང་། སྔར་གསུངས་པའི་ཐེ་ཚོམ་བཅད་པ་དང་གསུམ་དུ་
གསུངས་ཀྱང་། འདིར་རྒྱུད་སྡེ་ཚན་མི་གཅིག་པའི་སྔ་ཕྱི་དང་། སྡེ་གཅིག་ལ་
རྒྱས་བསྡུས་ཀྱི་སྔ་ཕྱི་དང་། སྡེ་ཚན་གཅིག་ལ་རྒྱུད་ཐ་དད་ཀྱི་སྔ་ཕྱི་དང་།
རྒྱུད་གཅིག་ཉིད་ཀྱི་སྔ་ཕྱི་དང་བཞི་ལས། དང་པོ་ནི། དེ་ཉིད་བསྡུས་པའི་
རྒྱུད་ནི་རྣལ་འབྱོར་དང་རྣལ་འབྱོར་ཆེན་པོའི་རྒྱུད་ཐམས་ཅད་ཀྱི་གཞིའམ་
རྩ་བ་ལྟ་བུ་ཡིན་པས་རྩ་བའི་རྒྱུད། དེ་ལས་ཆེས་གོང་མར་གྱུར་པ་གསང་བ་
འདུས་པ་ནི་རྒྱུད་ཕྱི་མ། དེ་ལས་ཆེས་གོང་མར་གྱུར་པའི་བདེ་མཆོག་ནི་ཕྱི་
མའི་ཕྱི་མ་སྟེ། སྤྱོད་བསྡུས་སུ། དཔལ་དེ་ཁོ་ན་ཉིད་བསྡུས་པ་ལ་སོགས་པ་རྩ་
བའི་རྒྱུད་དང་། རྒྱུད་བླ་མ་ལས། ཞེས་དང་། བདེ་མཆོག་རྩ་རྒྱུད་ཀྱི། ཕྱི་མ་
ལས་ཀྱང་ཕྱི་མ་སྟེ། ཞེས་པའི་འགྲེལ་པ་ཟླ་བ་རྒྱལ་བཟང་གིས་མཛད་པར།
རྒྱུད་ཕྱི་མ་འདུས་པ་ལ་སོགས་པ་ཡིན་གྱི། དེ་ལས་ཀྱང་གོང་མར་གྱུར་ཏེ།
ཞེས་པ་བཞིན་ཏེ། འདིའི་ཕྱི་མ་ནི་གོང་མའི་དོན་དུ་བྱས་པའོ། །ཀུན་སྙིང་
གིས་རྩ་བའི་རྒྱུད་དེ་ཉིད་བསྡུས་པ། རྒྱུད་ཕྱི་མ་དམ་ཚིག་ཆེན་པོའི་དེ་ཁོ་ན་
ཉིད། ཕྱི་མའི་ཕྱི་མ་སྒྱུ་འཕྲུལ་དྲ་བར་བཤད་པ་བཞིན་ནོ། །གཉིས་པ་ནི།
བདེ་མཆོག་རྩ་རྒྱུད་ཀྱི། ཕྱི་མ་ལས་ཀྱང་ཕྱི་མ་ཡི། །ཞེས་པའི་འགྲེལ་པར།
645



སློབ་དཔོན་རྡོ་རྗེས་རྩ་བའི་རྒྱུད་ལེའུ་འབུམ་པ། དེའི་ཕྱི་མ་ཤུ་ལོ་ཀ་འབུམ་
པ། དེའི་ཕྱི་མ་སྟོང་བདུན་བརྒྱ་བར་བཤད་པ་ལྟ་བུའོ། །འདི་གསུམ་བཤད་
རྒྱུད་ཡན་ལག་གི་རྒྱུད་དང་། རྒྱུད་ཕྱི་མ་སོགས་ལའང་ཡོད་དེ། ཧེ་རུ་ཀ་
མངོན་འབྱུང་འབུམ་ཕྲག་གསུམ་པ་དང་། གཅིག་པ་དང་། སྟོང་ཕྲག་གཅིག་
པ་བཞིན་ནོ། །གསུམ་པ་ནི། དགྱེས་རྡོར་འབུམ་ལྔར་མི་གསལ་བའི་དོན་
བསྡུས་ནས་སྟོན་པ་ཕྱག་ཆེན་ཐིག་ལེ་ནི་དེའི་ཕྱི་མ། དེར་ཡང་མི་གསལ་བའི་
དོན་ཟབ་མོ་སྟོན་པ་ཡེ་ཤེས་སྙིང་པོའི་རྒྱུད་ནི་ཕྱི་མའི་ཕྱི་མ་ཡིན་པ་ལྟ་བུ་སྟེ།
རྒྱུད་བརྒྱད་དུ་བྱས་པའི་ཕྱི་མ་དང་ཕྱི་མའི་ཕྱི་མ་ནི་འདིའི་དབང་དུ་བྱས་་་་་
པའོ། །འདི་གཉིས་བསྡུས་པའི་རྒྱུད་དང་། བཤད་པའི་རྒྱུད་དང་། ཡན་ལག་
གི་རྒྱུད་ཡིན་གྱི་དེ་དག་ལ་ལྟོས་པའི་རྩ་རྒྱུད་དུ་མི་འགྱུར་རོ། །བཞི་པ་ལ། བི་
ཤྭ་མི་ཏྲས་བཤད་པ་ལྟར་གསུམ་ལས། སྔར་མ་གསུངས་པ་སྟོན་པའི་ཕྱི་མ་ལ།
སྔར་གྱི་འཕྲོ་ཆད་པའི་ཕྱི་མ་ངན་སོང་སྦྱོང་རྒྱུད་ཀྱི་བརྟག་པ་ཕྱི་མ་ལྟ་བུ་་་་་་
དང་། དངོས་གྲུབ་སྟོན་པའི་ཕྱི་མ་དེ་ཉིད་བསྡུས་པའི་རྒྱུད་ཕྱི་མ་གཉིས་ལྟ་
བུ་དང་། སྙིང་པོའི་དོན་སྟོན་པའི་ཕྱི་མ་དུས་ཀྱི་འཁོར་ལོའི་བསྡུས་རྒྱུད་ཕྱི་
མ་ལྟ་བུ་སྟེ་གསུམ་མོ། །འདི་གསུམ་རང་གི་ལྟོས་སའི་རྒྱུད་སྔ་མ་སྟེ། རྩ་
བཤད་རྒྱས་བསྡུས། རྩ་བ་ཡན་ལག་གང་ཡིན་དེའི་རིགས་སུ་གཏོགས་སོ། །
སྔར་གསུངས་པ་ཁ་སྐོང་བའི་རྒྱུད་ཕྱི་མ་ནི་བརྟག་གཉིས་ཀྱི་བརྟག་པ་ཕྱི་་་་་
མས་ཕྱག་བཅུ་དྲུག་པའི་སྒྲུབ་ཐབས་སོགས་ཁ་སྐོང་། རྣམ་སྣང་མངོན་བྱང་
གི་ཕྱི་མས་ལས་བཞིའི་སྦྱིན་སྲེག་སོགས་ཁ་སྐོང་བ་དང་། གཤིན་རྗེ་གཤེད་ཁྲོ་
བོ་རྣམ་པར་རྒྱལ་བའི་རྒྱུད་ཕྱི་མས་དཔལ་སྒྲུབ་པ་དང་། ཕྱི་མའི་ཕྱི་མས་
རས་རིས་སྒྲུབ་པ་སོགས་ཁ་སྐོང་བ་ལྟ་བུའོ། །སྔར་གསུངས་པ་ལ་ཐེ་ཚོམ་
646



གཅོད་པའི་ཕྱི་མ་ནི། རྩ་བའི་རྒྱུད་ཀྱི་དོན་ངེས་པར་བྱེད་ཅིང་གཏན་ལ་
འབེབས་པ་སྟེ། གསང་འདུས་དང་སམྦུ་ཊའི་རྒྱུད་ཕྱི་མའམ། མཉམ་སྦྱོར་གྱི་
རྒྱུད་ཕྱི་མ་དང་ཕྱི་མའི་ཕྱི་མ་གཉིས་བཞིན་ནོ། །དེ་གཉིས་ནི་རྩ་བ་གང་ཡིན་
དེ་ལ་ལྟོས་པའི་བཤད་རྒྱུད་དོ། །ལྔ་པ་བཤད་པའི་རྒྱུད་ནི། བླ་མ་དག་བཤད་
རྒྱུད་དུ་འགྲོ་བ་ལ། མི་གསལ་བ་གསལ་བར་བྱེད་པ། མ་ཚང་བ་ཁ་སྐོང་བ།
ཚུལ་མི་འདྲ་བ་དོན་བསྡུས་པ། བསྙེན་སྒྲུབ་ཡན་ལག་བཞིར་བསྡུ་བ། ཆ་
མཐུན་པས་ངེས་ཤེས་བསྐྱེད་པ་མཐའ་དྲུག་ལ་སོགས་ཀྱི་བཤད་ཚུལ། ཚིག་
དང་དོན་རྣམ་པར་འབྱེད་པ་སྟེ་བདུན་གྱི་སྒོ་ནས་བཤད་རྒྱུད་དུ་འགྱུར་བར་
བཞེད་དེ། དང་པོ་ནི། འདུས་པར་ཐིག་ལེ་བྱང་ཆུབ་ཀྱི་སེམས་དང་ལས་
ཚོགས་འགའ་ཞིག་མི་གསལ་བ། ལྷ་མོ་བཞིས་ཞུས་པའི་རྒྱུད་ཀྱིས་གསལ་
བར་བྱེད་པ་ལྟ་བུའོ། །གཉིས་པ་ནི། འདུས་པར་ལྷ་གྲངས་དང་ཆོ་ག་ཉི་ཤུ་
མ་ཚང་བ་རྡོ་རྗེ་ཕྲེང་བས་ཁ་སྐོང་བ་ལྟ་བུའོ། །གསུམ་པ་ནི། རྡོ་རྗེ་སྙིང་པོ་
རྒྱན་གྱི་རྒྱུད་ལས། གླེང་གཞི་དང་ལྷ་ལ་སོགས་པ་ཚུལ་འདྲ་ལ་འདྲ་མིན་དུ་
གསུངས་པ་སྟེ། འདི་བཤད་རྒྱུད་དུ་དངོས་སུ་གསལ་བར་གསུངས་མི་སྣང་
ཡང་། ལྷ་དང་ཆོས་སྐད་ཕལ་ཆེར་མཐུན་ཞིང་ཞུ་བ་གླུས་བསྐུལ་རྩ་རྒྱུད་ཀྱི་
ཚིག་ལ་སྙེགས་པའི་ཕྱིར་དོན་གྱིས་བཤད་པའི་རྒྱུད་དོ། །བཞི་པ་ནི། གསང་
འདུས་རྒྱུད་ཕྱི་མས་ལེའུ་བཅུ་བདུན་པོ་བསྙེན་སྒྲུབ་ཡན་ལག་བཞིར་བསྡུས་
ནས་སྟོན་པ་ལྟ་བུའོ། །འདི་བཤད་རྒྱུད་ཡིན་པར་སློབ་དཔོན་ཐ་གནས། རྩ་
བའི་རྒྱུད་ཀྱི་བཤད་པའི་ངོ་བོར་གྱུར་པ་རྒྱུད་ཕྱི་མ་ལེའུ་བཅོ་བརྒྱད་པ་ཞེས་
པས་གྲུབ་བོ། །ལྔ་པ་ནི། རྣམ་སྣང་སྒྱུ་འཕྲུལ་དྲ་བ་ལས་སྔགས་དང་ལས་
ཚོགས་ལ་སོགས་པ་ཆ་མཐུན་པར་བསྟན་པ་ལྟ་བུའོ། །དྲུག་པ་ནི། གསང་
647



འདུས་རྩ་བའི་རྒྱུད་ཀྱི་ཚིག་ལ་མཐའ་དྲུག་དང་ཚུལ་བཞི་དང་རྒྱན་བདུན་གྱི་
བཤད་ཚུལ་སྟོན་པ་ཡེ་ཤེས་རྡོ་རྗེ་ཀུན་ལས་བཏུས་པ་ལྟ་བུ་སྟེ། འདི་བཤད་
རྒྱུད་དུ་ཨཱརྱ་དེ་བས་གསལ་བར་བཤད་དོ། །བདུན་པ་ནི། འདུས་པའི་རྩ་
བའི་རྒྱུད་ཀྱི་དགོངས་པའི་དོན་ཟབ་མོ་གསལ་བར་ཕྱེ་ནས་སྟོན་པ་དགོངས་
པ་ལུང་སྟོན་ལྟ་བུའོ། །འདི་དང་ལྷ་མོ་བཞིས་ཞུས་རྡོ་རྗེ་ཕྲེང་བ་གསུམ་ཀླུ་
སྒྲུབ་ཉིད་ཀྱིས་བཤད་རྒྱུད་དུ་གསལ་བར་གསུངས་སོ། །རྩ་བའི་རྒྱུད་ཀྱི་
སྔགས་ཀྱི་དེ་ཁོ་ན་ཉིད་བཤད་པར། གཉིས་མེད་རྣམ་རྒྱལ་གྱི་ལུང་གིས་
བཤད་པའི་ཕྱིར། དེ་ཡང་དོན་རྣམ་པར་འབྱེད་པའི་བཤད་རྒྱུད་དོ། །དེ་
བཞིན་དུ་བདེ་མཆོག་གི་བཤད་པའི་རྒྱུད་ནི། སློབ་དཔོན་མི་ཐུབ་ཟླ་བའི་
དཀའ་འགྲེལ་རིན་པོ་ཆེའི་ཚོགས་ལས། མཁའ་འགྲོ་འབྱུང་བ་ཀུན་སྤྱོད་
དང༌། །དེ་བཞིན་མཚན་མཆོག་བླ་མའི་རྒྱུད། །ཁ་སྦྱོར་རྒྱུད་དང་བཞི་བོ་ནི། །
བཤད་པའི་རྒྱུད་དུ་ཤེས་པར་བྱ། །ཞེས་གསུངས་ཏེ། རྩ་རྒྱུད་དུ། ཕྱག་བཞི་
པ་དང་ཞལ་གཅིག་པ། །ཇི་སྲིད་ཕྱག་ནི་འབུམ་གྱི་བར། །ཞེས་བསྐྱེད་རིམ་གྱི་
ལྷའི་མདོར་བསྟན་ཙམ་གསུངས་པ། །རྒྱས་པར་འཆད་པའི་རྒྱུད་མངོན་
བརྗོད་བླ་མ་དང་། ལས་ཆེན་བཅུ་གཉིས་འདི་དག་ནི། །རྟག་ཏུ་སྒྲུབ་པ་པོ་
ཡིས་འགྲུབ། །ཅེས་ལས་ཚོགས་ཀྱི་རྐང་གྲངས་ཙམ་གསུངས་པ་གསལ་བར་
བྱེད་པ་རྡོ་རྗེ་མཁའ་འགྲོ་དང་། དེ་ལྟར་དེ་ཉིད་བཅུ་བཞི་ནི། །མདོར་བསྡུས་
ནས་ནི་བཤད་པ་ཡིན། །ཞེས་ལས་དང་པོ་པའི་བྱ་བ་བཅུ་བཞི་མདོར་བསྟན་
པ་ལ། དེ་ཀུན་སྤྱོད་གསུམ་དུ་བསྡུས་ནས་གསལ་བར་སྟོན་པ་མཁའ་འགྲོ་
ཀུན་སྤྱོད་དང་། བདེ་མཆོག་རྩ་རྒྱུད་ཀྱི་གླེང་གཞི་སྦས་དོན་རྫོགས་རིམ་དུ་
འཆད་པ། ཀུན་ཏུ་ཁ་སྦྱོར་གྱི་རྒྱུད་དེ། སློབ་དཔོན་དེས་བཞིར་བཞེད་དེ། ཁ་
648



ཅིག འབྱུང་དང་མཁའ་འགྲོ་ཀུན་སྤྱོད་དང༌། །ཁ་སྦྱོར་རྒྱུད་དང་བླ་མ་སྟེ། །
བཤད་རྒྱུད་རྣམ་པ་ལྔ་རུ་ངེས། །ཞེས་བཤད་ཟེར་ཏེ། གཞུང་ན་དེ་སྐད་བྱ་བ་
མི་འདུག་གོ །དེའི་སྟེང་དུ་ཧེ་རུ་ཀ་མངོན་འབྱུང་བསྣན་པས་ལྔར་ནཱ་རོ་པ་
བཞེད་ཅེས་གྲགས་སོ། །ནཱ་རོ་པའི་སློབ་མ་དཱ་རི་པ་ཞེས་བྱ་བ། ལྔའི་སྟེང་དུ་
མཁའ་འགྲོ་རྒྱ་མཚོ་དང་རྣལ་འབྱོར་མ་བཞི་ཁ་སྦྱོར་བའི་རྒྱུད་གཉིས་བསྣན་
པས་བདུན་དུ་བཞེད་དེ། མཁའ་འགྲོ་རྒྱ་མཚོར་རྒྱུད་ཐམས་ཅད་ཀྱི་ལས་
ཚོགས་ཀྱི་སྒྲུབ་པའི་ཐབས་ནི་མི་འཚལ་ཏོ་ཞེས་ཞུས་པ། རྡོ་རྗེ་མཁའ་འགྲོ་
སྡོམ་པ་དང་། །གཞན་ཡང་རྣལ་འབྱོར་རྒྱུད་རྣམས་ནི། །འདུས་པ་ལ་སོགས་
དོན་ཆེན་པོ། །དེ་རྣམས་ཀྱིས་ནི་རྒྱུད་འདི་ཡི། །སྣ་ཚོགས་དོན་ནི་མངོན་
བརྗོད་པ། །དེ་དག་ཐམས་ཅད་ཀྱི་ལས་ཚོགས། །ལྡན་པར་རབ་ཏུ་གསལ་
བར་བྱེད། །ཅེས་སྤྱིར་རྒྱུད་མང་པོའི་ལས་ཚོགས་གསལ་བྱེད་དང་། མཁའ་
འགྲོ་དང་ནི་སྡོམ་རྒྱུད་དང་། །ངེས་པར་བརྗོད་པ་ཕྱི་མ་དང་། །ཀུན་སྤྱོད་
འབྱུང་བའི་རྒྱུད་རྣམས་སུ། །དངོས་པོའི་ལས་ནི་རབ་ཏུ་བསྟན། །དེ་ཡིས་
རྒྱུད་ནི་ཆེན་པོ་འདི། །ཐུབ་པ་སྐྱེས་བུ་མཆོག་གིས་བསྟན། །དུམ་བུ་དུམ་བུར་
ཡོངས་གནས་པའི། །ལས་ཆེན་པོ་ནི་དེར་དྲང་བྱ། །ཞེས་ཁྱད་པར་བདེ་
མཆོག་གི་རྒྱུད་ཐམས་ཅད་ཀྱི་ལས་ཚོགས་གསལ་བྱེད་དུ་བཤད་པའི་ཕྱིར་
རོ། །རྣལ་འབྱོར་མ་བཞི་ཁ་སྦྱོར་བའི་རྒྱུད་ནི། རྣལ་འབྱོར་མ་ཉི་ཤུ་རྩ་བཞི་
བདུན་དུ་སྡུད་ཚུལ་ལ་སོགས་གསལ་བར་སྟོན་པས་བཤད་རྒྱུད་དོ། །སྡོམ་
འབྱུང་ནི། འགྲེལ་པར་བསྡུས་རྒྱུད་ཀྱང་ཡིན། རྒྱུད་ཕྱི་མའང་ཡིན། བཤད་
པའི་རྒྱུད་ཀྱང་ཡིན་པར་བཤད་དོ། །ཕག་མོ་དངོས་གྲུབ་འབྱུང་བ་ནི། རྒྱུད་
ཉིད་ལས་བཤད་པའི་རྒྱུད་དུ་གསུངས་སོ། །ར་ལིའི་རྒྱུད་ནི། ཁོ་རང་གི་
649



ལུགས་ཀྱིས་བཤད་རྒྱུད་སུམ་ཅུ་སོ་གཉིས་ཏེ་ཞེས་བཤད་རྒྱུད་དུ་བྱེད་དོ། །ཀྱེ་
རྡོ་རྗེ་ལ་ནི་ཐུན་མོང་མ་ཡིན་པ་གུར་དང་ཡེ་ཤེས་ཐིག་ལེ། ཐུན་མོང་བ་སམྦྷ་
ཊིའོ། །དྲུག་པ་སྙིང་པོའི་རྒྱུད་ནི། ཟབ་དོན་གྱི་སྙིང་པོ་བསྡུས་ནས་སྟོན་པ་
ཡིན་ཏེ་གྲུབ་པ་ངེས་བསྟན་ཐིག་ལེ་ལ་སོགས་པའོ། །བདུན་པ་འབྲས་བུའི་
རྒྱུད་ནི། སྙིང་པོའི་ཡང་སྙིང་པོའམ་འབྲས་བུར་གྱུར་པ་སྟོན་པ་སྟེ། དེ་ཁོ་ན་
ཉིད་སྒྲོན་མ་ལྟ་བུའོ། །བརྒྱད་པ་ཤིན་ཏུ་རྨད་དུ་བྱུང་བའི་རྒྱུད་ནི། སྔར་གྱི་
རྒྱུད་རྣམས་ཀྱི་དོན་ཟབ་མོ་བསྒོམས་པས་སོ་སོ་རང་གིས་ཉམས་སུ་མྱོང་བ་
ལ་འཆད་པར་གསལ་ཏེ། འོན་ཀྱང་འགྲེལ་པས་གསལ་བར་བཀྲལ་བ་ནི་མི་
སྣང་ངོ་། །གཉིས་པ་ནི། རྡོ་རྗེ་སྙིང་པོ་རྒྱན་གྱི་རྒྱུད་ལས། དེ་ནས་ཡང་དག་
བ ཤད་བྱ་བ། །འདོད་ཆགས་ཐབས་ཆེན་པོ་ཡི་རྒྱུད། །གང་གིས་ལེགས་པར་
ཤེས་ན་ནི། །ཚེ་འདིས་དངོས་གྲུབ་སྦྱིན་པར་བཤད། །གསང་བ་འདུས་པ་
སྟོང་ཕྲག་གཅིག །རྡོ་རྗེ་ཕྲེང་བ་འབུམ་ཕྲག་གསུམ། །དགོངས་པ་ལུང་སྟོན་
སྟོང་ཕྲག་བཞི། །ལྷ་མོ་བཞིས་ཞུས་བརྒྱ་བདུན་ཅུ། །ཨུ་རཏྟ ནཱ་ཉིས་བརྒྱ་
བརྒྱད། །དེ་ཡིས་ཉེ་བར་བཤད་པའི་རྒྱུད། །དམ་ཚིག་ཆེན་པོ་ལྔ་བཅུ་ལྔ། །རྡོ་
རྗེ་ལྔ་འདུས་སྟོང་ཕྲག་གཅིག །ཀུན་ལས་བཏུས་པ་འབུམ་ཕྲག་གཅིག །
མཉམ་ཉིད་རྣམ་རྒྱལ་ཉིས་བརྒྱ་བཅུ། །ཟླ་གསང་ཐིག་ལེ་སྟོང་བདུན་བརྒྱ། །
རྡོ་རྗེ་ས་འོག་བརྒྱ་ཉི་ཤུ། །ཅོད་པན་རྡོ་རྗེ་བདུན་བརྒྱ་ལྔ། །ཁྲོ་ཟླ་ཐིག་ལེ་
འབུམ་ཕྲག་ལྔ། །རྡོ་རྗེ་རྣམ་རྒྱལ་བརྒྱ་དགུ་བཅུ། །མཉམ་ཉིད་གསང་བ་སྟོང་
ཕྲག་ལྔ། །རྡོ་རྗེ་གསང་རྒྱན་སྟོང་ཕྲག་ལྔ། །རྡོ་རྗེ་གསང་མཛོད་སྟོང་ཕྲག་
བདུན། །ནོར་བུ་གསང་ཐིག་འབུམ་ཕྲག་གཅིག །སྣང་མཛད་སྒྱུ་འཕྲུལ་སྟོང་
དང་བརྒྱ། །རྡོ་རྗེ་གསང་རྒྱན་སྟོང་ཕྲག་གཅིག །རྡོ་རྗེ་ཐོད་པ་ཉིས་བརྒྱ་
650



བརྒྱད། །དེ་ཉིད་བརྒྱ་སྟོང་བརྒྱ་སྟོང་བདུན། །དམ་ཚིག་མངོན་རྒྱན་སྟོང་
ཕྲག་འབུམ། །འཇམ་དཔལ་དཔའ་བོ་འབུམ་ཕྲག་གཅིག །གསང་ཆེན་
བསྡུས་པ་བརྒྱ་ལྔ་བཅུ། །རིན་ཆེན་སྡོང་པོ་དགུ་བརྒྱ་བདུན། །དུས་ཀྱི་ཐིག་ལེ་
བརྒྱ་བརྒྱད་ཅུ། །ལྷ་མོ་བསྟན་བཅོས་ལྔ་བརྒྱ་བདུན། །འདི་རྣམས་དགོས་
པའི་བྱེ་བྲག་གིས། །ང་ཡིས་ཡང་དག་བསྟན་པར་བྱ། །འདི་ནི་གཉིས་པོ་
འཁྱུད་པ་ཡིས། །རྒྱུད་ཀྱི་དབྱེ་བ་བསྟན་པའོ། །དེ་བཞིན་དུ་ནི་ལག་བཅངས་
དང་། །རྒོད་དང་བལྟས་པས་ཤེས་པར་བྱ། །དེ་བཞིན་ཞེ་སྡང་གཏི་མུག་གི །
རྒྱུད་རྣམས་ཀུན་ཀྱང་ཤེས་པར་བྱ། །མཁའ་འགྲོ་མ་ཡི་རྒྱུད་ཀུན་ཡང་། །འདི་
ཡི་རིམ་པས་ཤེས་པར་བྱ། །ཞེས་ཏེ། སྤྱིར་གསང་སྔགས་འདོད་ཆགས་ཅན་
གྱི་དོན་དུ་གསུངས་པ་ལས། དེ་ལ་ཡང་གསུམ་དུ་ཕྱེ་ནས། འདོད་ཆགས་
ཀྱིས་འདོད་ཆགས་སྤང་བའི་ཕྱིར་གོང་དུ་སྨོས་པའི་གསང་བ་འདུས་པ་ལ་་་་
སོགས་པ་རྣམས་ཏེ། དེ་ཡང་རྒྱུད་ཀྱི་རྐང་གྲངས་སྟོང་ཕྲག་གཅིག་ལ་སོགས་
པ་ཡིན་གྱི། ཤོ་ལོ་ཀའི་གྲངས་ནི་མ་ཡིན་ཏེ། གསང་འདུས་ཉུང་ངུའི་རྒྱུད་
ལའང་། ཤོ་ལོ་ཀ་སྟོང་བརྒྱད་བརྒྱ་ཡོད་པའི་ཕྱིར་རོ། །ཞེ་སྡང་གིས་ཞེ་སྡང་
སྤང་བའི་རྒྱུད་ནི། གཤིན་རྗེ་གཤེད་ཀྱི་རྒྱུད་རྣམས་སོ། །གཏི་མུག་གིས་གཏི་
མུག་སྤོང་བའི་རྒྱུད་ནི། འཇམ་དཔལ་སྒྱུ་འཕྲུལ་དྲ་བ་ལྟ་བུ་ཡིན་ནམ་སྙམ་
མོ། །དེ་བཞིན་དུ་མ་རྒྱུད་ལའང་འགྲེ་བར་བཤད་པས། བདེ་དགྱེས་ལ་
སོགས་འདོད་ཆགས་ཀྱིས། མགོན་པོ་མངོན་འབྱུང་ལྟ་བུ་ཞེ་སྡང་གིས། རྙོག་
པ་མེད་པའི་རྒྱུད་ལྟ་བུ་གཏི་མུག་གིས་གཏི་མུག་སྤང་བ་ཡིན་ནམ་སྙམ་སྟེ།
བརྟག་པར་བྱའོ། །དེ་བཞིན་དུ་གཉིས་འཁྱུད་ལའང་། དུམ་བུ་སོ་སོ་ལའང་
སྔར་བཞིན་སྦྱར་ཡང་རུང་མོད་ཀྱི། གཙོ་ཆེར་དཔལ་མཆོག་ལྟ་བུ་འདོད་
651



ཆགས་ཀྱི། འཇིག་རྟེན་གསུམ་རྒྱལ་གྱི་རྟོག་པ་ལྟ་བུ་ཞེ་སྡང་གི། སྦྱོང་རྒྱུད་ལྟ་
བུ་ལས་འབྲས་མི་ཤེས་པའི་གཏི་མུག་གི་གཉེན་པོར་བསྟན་ནམ་སྙམ་མོ། །དེ་
བཞིན་དུ་རྒོད་པ་སྤྱོད་པའི་རྒྱུད་དང་། བལྟས་པ་བྱ་བའི་རྒྱུད་ལ་ཡང་དུག་
གསུམ་གྱི་དབྱེ་བས་རྒྱུད་སྡེ་གསུམ་གྱི་དབྱེ་བ་ཤེས་པར་བྱའོ། །གོང་གི་རྒྱུད་
དུ་བགྲངས་པ་རྣམས་ནི་ཕ་རྒྱུད་ཀྱི་རྣམ་གྲངས་ཡིན་ལ། མ་རྒྱུད་དུ་ནི། གུར་
ལས། མཁའ་འགྲོ་བདེ་དང་རྒྱ་མཚོ་བདེ་དང་ནམ་མཁའ་དང༌། །གསེར་གྱི་
ཆར་པ་དང་ནི་དགའ་ཆེན་ཟ་ནུས་དང་། །བདེ་ཆེན་དགྱེས་པ་དང་ནི་
གསང་བ་ཡིད་བདེ་དང་། །རྒྱུད་དེ་རྣམས་ལ་ཕན་པའི་རྡོ་རྗེ་མཁའ་འགྲོ་
དང་། །སངས་རྒྱས་ཐམས་ཅད་པ་ཡི་རྡོ་རྗེའི་དཀྱིལ་འཁོར་དང་། །གསང་
བའི་མཛོད་དང་རྡོ་རྗེ་བདུད་རྩི་ལས་བྱུང་བ། །འཁོར་ལོ་བདེ་མཆོག་གུར་
དང་ཕུན་སུམ་ཚོགས་པ་རྣམས། །རྣལ་འབྱོར་མ་ཡི་རྒྱུད་ནི་དྲུག་པར་གྲགས་
པ་ཡིན། །ཞེས་རྣམ་གྲངས་བཅུ་གསུམ་མམ་བཅུ་བཞི་གསུངས་ལ། ཨ་བྷི་དྷ་
ནར། རིག་པའི་རྒྱ་མཚོ་རྒྱུད་དགེ་བ། །རྡོ་རྗེ་མཁའ་འགྲོ་གང་ཅུང་ཟད། །སྒྱུ་
མ་དང་ནི་བདེ་མཆོག་དང་། །རྣལ་འབྱོར་མ་ནི་འབྱུང་བའི་རྒྱུད། །གསང་བ་
རྒྱ་མཚོའི་རྒྱུད་རྣམས་སུ། །ཞེས་སྨོས་པའི་རྒྱུད་རྣམས་ཏེ། དེ་དག་ལས། ཅི་
རིགས་པ་བོད་ནའང་འགྱུར་སྣང་ཞིང་། ཕལ་ཆེར་མི་སྣང་ལ། གཞན་ཡང་
རྒྱ་འགྲེལ་རྣམས་སུ་ལུང་དྲངས་པའི་རྒྱུད་མང་པོ་བོད་དུ་མ་འགྱུར་བ་འདྲ་་་་
ཞིང་། སྔར་འགྱུར་བའི་དཀར་ཆག་ལ་ཡོད་པ། ད་ལྟ་མེད་པ་མང་པོ་སྣང་
ངོ༌། །གཉིས་པ་ནི། དབང་མདོར་བསྟན་ལས། རྒྱུད་ལ་མདོར་བསྟན་རྣམ་
གསུམ་དང་། །རྒྱས་པར་བཤད་པ་གསུམ་དུ་འགྱུར། །ཞེས་གསུངས་པས།
བསྡུས་རྒྱུད་ནི་མདོར་བསྟན་པ་ཡིན་ལ། དེའི་དཀའ་འགྲེལ་ནི། རབ་ཏུ་
652



མདོར་བསྟན་དང་། རྒྱ་ཆེར་འགྲེལ་པ་ནི་མདོར་བསྟན་ཆེན་པོའོ། །རྩ་བའི་
རྒྱུད་ནི་རྒྱས་བཤད་ཡིན་ལ། དེའི་དཀའ་འགྲེལ་ནི་རབ་ཏུ་རྒྱས་བཤད། རྒྱ་
ཆེར་འགྲེལ་ནི་རྒྱས་བཤད་ཆེན་པོ་སྟེ། འགྲེལ་པ་དེ་དག་ཀྱང་ས་བཅུའི་
དབང་ཕྱུག་གིས་མཛད་པ་སྟེ། དེ་ལྟར་རྒྱུད་ཐམས་ཅད་རྩ་བའི་རྒྱུད་དང་
བསྡུས་པའི་རྒྱུད་གཉིས་སུ་འདུས་པར་བཤད་དོ། །བོད་ཀྱི་བླ་མ་དག་རྒྱུད་
ཐམས་ཅད་བཤད་གཞི་རྩ་རྒྱུད་དང༌། འཆད་བྱེད་བཤད་པའི་རྒྱུད་གཉིས་
སུ་འདུས་པར་བཤད་པ་ནི་ཆ་མཐུན་གྱི་རྒྱུད་ཀྱང་དོན་གྱིས་བཤད་རྒྱུད་དུ་་་
བཞེད་པའོ། །མཉམ་སྦྱོར་འགྲེལ་པར། གསང་སྔགས་རྒྱུད་དོན་ཤིན་ཏུ་
རྟོགས་དཀའ་བ། བཤད་རྒྱུད་ཆ་མཐུན་སོགས་ཀྱི་བསྒྲུབ་བྱ་སྟེ། །ཞེས་
བཤད་རྒྱུད་དང་ཆ་མཐུན་གྱི་རྒྱུད་ཐ་དད་དུ་བཞེད་ལ། སངས་རྒྱས་
གསང་བས་ཀྱང་རྒྱུད་ཀྱི་དོན་ལ་འཇུག་པར་རྩ་རྒྱུད་ཀྱི་དེ་ཉིད་བསྡུས་པའི་ཆ་
མཐུན་གྱི་རྒྱུད་དཔལ་མཆོག་དང་པོ། བཤད་པའི་རྒྱུད་རྡོ་རྗེ་རྩེ་མོར་བཤད་
པས་ཐ་དད་དུ་བཞེད་དོ། །སློབ་དཔོན་ཨ་ལངྐ་ཀ་ལ་ཤས་རྡོ་རྗེ་ཕྲེང་བའི་
འགྲེལ་པར། རྩ་བའི་རྒྱུད། བཤད་པའི་རྒྱུད། ཡན་ལག་གི་རྒྱུད་དང་གསུམ་
དུ་བཞེད་དོ། །གསུམ་པ་ནི། ཡེ་ཤེས་རྡོ་རྗེ་ཀུན་ལས་བཏུས་པའི་རྒྱུད་ལས།
རྣལ་འབྱོར་ཆེན་པོའི་རྒྱུད་ཀྱི་མིང་སྟོང་ཕྲག་བཅུ་གཉིས་ཞེས་བྱ་སྟེ། རྒྱས་
པར་བྱེད་ན་གྲངས་མེད་དོ། །གཉི་གའི་རྒྱུད་སྟོང་ཕྲག་དྲུག་གོ །སྤྱོད་པའི་
རྒྱུད་སྟོང་ཕྲག་བརྒྱད་དོ། །བྱ་བའི་རྒྱུད་སྟོང་ཕྲག་བཞིའོ། །ཞེས་གསུངས་པ་
ལ། དེར་རྣལ་འབྱོར་མའི་རྒྱུད་ཀྱི་གྲངས་མ་གསུངས་ཤིང་། སྡོམ་འབྱུང་ལས།
རྣལ་འབྱོར་རྒྱུད་རྣམས་ཀྱི་ནི་ཚད། །བྱེ་བ་ཕྲག་ནི་དྲུག་ཏུ་ངེས། །དེ་བཞིན་
རྣལ་འབྱོར་མ་རྒྱུད་གྲངས། །བྱེ་བ་ཕྲག་ནི་བཅུ་དྲུག་གྲགས། །ཞེས་གསུངས་
653



，，
，
ཤིང་། སངས་རྒྱས་ཐོད་པར་ཡང་དེ་དང་འདྲ་བར་གསུངས་པ་ལ། ས་ར་
ཧས། རྣལ་འབྱོར་རྒྱུད་རྣམས་བྱེ་བ་ཕྲག་དྲུག་ཉིད་དོ། །ཞེས་བྱ་བ་ནི་རྣལ་
འབྱོར་གྱི་རྒྱུད་རྣམ་པ་དྲུག་ལའོ། །རྣལ་འབྱོར་མའི་རྒྱུད་ལ་ནི་བྱེ་བ་ཕྲག་
བཅུ་དྲུག་ཉིད་དོ་ཞེས་པ་ནི་རྣལ་འབྱོར་མའི་རྒྱུད་རྣམ་པ་བཅུ་དྲུག་ལའོ། །
ཞེས་རྣལ་འབྱོར་གྱི་རྒྱུད་རྣམ་པ་དྲུག་དང་། རྣལ་འབྱོར་མའི་རྒྱུད་སྡེ་བཅུ་
དྲུག་ཏུ་ཕྱེ་ནས། རེ་རེ་ལ་བྱེ་བ་ཕྲག་རེ་རེ་འབྱེད་པའི་ཚུལ་གཅིག་གསུངས་
མོད་ཀྱི། དྲུག་པ་དང་བཅུ་དྲུག་ཏུ་ཇི་ལྟར་འབྱེད་གསལ་བར་མ་གསུངས་
སོ། །གཞུང་ཚད་དེ་དག་ཀྱང་ཤོ་ལོ་ཀའི་གྲངས་མིན་ཏེ། འདིར་བྱ་བའི་རྒྱུད་
ལ་སྟོང་ཕྲག་བཞི་ལས་མ་གསུངས་ལ། དོན་ཞགས་ཀྱི་ཆོ་ག་ཞིབ་མོ་བོད་དུ་
འགྱུར་ཚོད་ལའང་སྟོང་ཕྲག་བརྒྱད་ཡོད་པའི་ཕྱིར་རོ། །གསུམ་པ་ལ། བྱ་བ་
དང་སྤྱོད་པ་དང་། རྣལ་འབྱོར་དང་། བླ་མེད་ཀྱི་རྒྱུད་ཀྱི་འབྱུང་ཚུལ་གསུམ་
གྱི་དང་པོ་ནི། ཕལ་ཆེར་སྟོན་པ་ཤཱཀ་ཐུབ་ཀྱིས་མི་ཡུལ་དུ་མི་ལ་གསུངས་པ་
ཤས་ཆེ་བས་བྱུང་ཚུལ་ལོགས་སུ་མི་དགོས་སོ། །གཉིས་པ་ནི། ཡོ་ག་བ་རྣམས་
ན་རེ། དཔལ་སྡོམ་པའི་རྒྱུད་ཕྱི་མ་ཞེས་བྱ་བ་ལས། ང་ནི་འདི་ནས་མི་སྣང་
ནས། །ལོ་ནི་བརྒྱ་དང་བཅུ་གཉིས་ནས། །བསྟན་པའི་སྙིང་པོ་དམ་པ་ཞིག །
ལྷ་ གནས་གསུམ་དུ་གྲགས་པ་དེ། །འཛམ་གླིང་ཤར་ལྷོའི་ཕྱོགས་མཚམས་
ན། །དཔལ་ཞེས་བྱ་བའི་རི་བོ་ལ། །ཐུགས་རྗེས་མཐུན་པའི་བྱིན་རླབས་
ཀྱིས། །རྒྱལ་པོ་ཙ་ཞེས་བྱ་བ་ལ། །ལག་ན་རྡོ་རྗེས་གནང་བར་བྱེད། །མི་ལ་
སྐལ་ལྡན་དམ་པ་རྣམས། །བྱང་ཆུབ་མཆོག་ཏུ་འགྲུབ་འགྱུར་བས། །དེ་ལ་
རྟག་ཏུ་གུས་པར་བྱོས། །ཞེས་འབྱུང་བས། ཐུབ་པ་མྱ་ངན་ལས་འདས་ནས་
ལོ་ཉི་ཤུ་རྩ་བརྒྱད་པ་ན། རྒྱ་གར་ཤར་ལྷོའི་ཕྱོགས་གྲོང་ཁྱེར་པ་ཏི་ཀིརྟི་ཞེས་
654



བྱ་བར་རྒྱལ་པོ་རབ་གསལ་ཟླ་བ་ཞེས་བྱ་བ་བྱུང་། དེ་ལ་དཔལ་གྱི་རི་བོར་
ཕྱག་ན་རྡོ་རྗེས། རྡོ་རྗེ་དབྱིངས་ཀྱི་དཀྱིལ་འཁོར་སྤྲུལ་ནས་དབང་བསྐུར་ཏེ།
ལྷ་གནས་གསུམ་དུ་གྲགས་པའི་དེ་ཉིད་བསྡུས་པའི་རྒྱུད་དེ། ལྷ་གནས་དང་
པོ་འོག་མིན། གཉིས་པ་རི་རབ་ཀྱི་རྩེ། གསུམ་པ་བཀའ་བསྡུས་པའི་གནས་
ལྕང་ལོ་ཅན་དང་གསུམ་དུ་གྲགས་པའོ། །ཁ་ཅིག་ན་རེ། དང་པོ་སྤྲུལ་བཤད་
རི་རབ་ཀྱི་རྩེར་བྱས་པའི་ཕྱིར་དང་པོ་རི་རབ་ཀྱི་རྩེ་ཡིན་ལ། འོག་མིན་དུ་
སླར་བཟླས་ཏེ་གསུངས་པའི་ཕྱིར་གཉིས་པ་ཡིན། ཞེས་པ་ནི་མི་འཐད་དེ།
དེ་ཉིད་སྣང་བར། དེའི་དོན་འདི་སྐད་སྟོན་པ་ཡིན་ཏེ། འདི་ལྟར་རི་རབ་ཀྱི་
སྟེང་དུ་འཁོར་ལོས་བསྒྱུར་བ་བཞིའི་རང་བཞིན་གྱིས་བཅོམ་ལྡན་འདས་རྡོ་
རྗེ་སེམས་དཔས་དེ་ཁོ་ན་ཉིད་བསྡུས་པ་གསུངས་པ་དང་། བཅོམ་ལྡན་
འདས་རྣམ་པར་སྣང་མཛད་ཀྱིས་ འོག་མིན་གྱི་གནས་སུ་མངོན་པར་བྱང་
ཆུབ་པ་མངོན་སུམ་དུ་མཛད་པའི་རྗེས་ཐོགས་ཉིད་ལ་བྱང་ཆུབ་སེམས་་་
དཔའ་ཀུན་ཏུ་བཟང་པོ་ལ་སོགས་པ་ལ་ཐོག་མར་གསུངས་པ་ཡིན་ནོ་ཞེས་་་
ཐོག་མར་འོག་མིན་དུ་གསུངས་པར་བཤད་པའི་ཕྱིར་རོ། །དེ་ལྟ་བུའི་དེ་ཉིད་
བསྡུས་པ་རྩ་རྒྱུད་བཤད་རྒྱུད་ཆ་མཐུན་གྱི་རྒྱུད་དང་བཅས་པ་ཀུན། རྒྱལ་པོ་
ལ་གནང་ནས། དེ་ནས་རིམ་གྱིས་མི་ལ་འཕེལ་ལོ། །ཞེས་གསུང་ངོ༌། །གསུམ་
པ་ནི། ཁ་ཅིག་སྔར་གྱི་སྡོམ་རྒྱུད་ཕྱི་མའི་ལུང་། རྒྱལ་པོ་ཙ་མ་ཡིན། རྒྱལ་པོ་
ཛ་ཞེས་བྱ་བ་ཡིན། དེའི་ཁང་ཐོག་ཏུ་གསང་སྔགས་ཀྱི་པོ་ཏི་མང་པོ་བབས་
པ་ལ་བལྟས་པས་གཞན་མ་ཤེས་པར། རྡོ་རྗེ་སེམས་དཔའ་ཞལ་མཐོང་གི་
ལེའུ་ཤེས་ཏེ་བསྒྲུབས་པས་གྲུབ་པ་ཐོབ་ཅེས་ཟེར། ཁ་ཅིག་དེས་མ་ཤེས་པར་
ཀུ་ཀུ་རཱ་ཛ་ལ་བསྟན་པས། དེས་རྡོ་རྗེ་སེམས་དཔའ་ཞལ་མཐོང་གི་ལེའུ་ཤེས་
655



ནས་བསྒྲུབས་པས་གྲུབ་པ་ཐོབ་ཅེས་ཟེར་བ་ལ། བླ་མ་ཁ་ཅིག དེ་ལྟར་ན་
གསང་སྔགས་རང་ཉིད་ལེན་པར་འགྱུར་ཞིང་། བླ་མ་མེད་པར་མི་འགྲུབ་
པར་བཤད་པ་དང་ཡང་འགལ་ལ། ལག་ན་རྡོ་རྗེས་གནང་བར་བཤད་པ་
ཡང་དགག་མི་ནུས་པས། རང་བཟོ་མཁན་གྱི་རྫུན་གཏམ་ཡིན་ནོ་ཞེས་
གསུངས་མོད་ཀྱི། འོན་ཀྱང་ལུང་དེ་དྲངས་པའི་རྒྱུད་དང་། དེ་འགྲེལ་པ་
ཡང་དག་ཏུ་དྲངས་པ་མ་མཐོང་ལ། རྒྱལ་པོ་ཙ་དང་། ཛ་གཉིས་ཀྱང་ཡི་གེ་
ལ་གང་ཡོད་ལ་རག་སྟེ། ཙ་ཡིན་ན་ཛའི་བཤད་པ་མི་རུང་། ཛ་ཡིན་ན་ཙའི་
བཤད་པ་མི་རུང་ངོ༌། །འོན་ཀྱང་སངས་རྒྱས་གསང་བའི་ལམ་རྣམ་པར་
བཀོད་པར། གསང་བའི་བདག་པོ་མངོན་གཤེགས་ནས། །ལྷ་ཀླུ་གནོད་སྦྱིན་
སྲིན་པོ་དང་། །མི་ལས་སྐལ་ལྡན་འདུས་པ་ལ། །དབང་པོས་ཇི་ལྟར་ལུང་
བསྟན་དུས། །རྒྱལ་པོའི་རིགས་ཅན་ལྟས་ཤར་བ། །འགྲེལ་པས་སྣང་བ་
མངོན་བརྟགས་པས། །ཐུགས་ཀྱི་སྒྲུབ་པ་མངོན་རྟོགས་ཏེ། །དེ་ཉིད་སྒོ་ནས་
དེ་ཉིད་གྲུབ། །བསྟན་པའི་དངོས་གྲུབ་དེ་ནས་ཐོབ། །དོན་དམ་བཅུད་ཀྱིས་
དེ་ནས་རྒྱས། །འདོད་པའི་བསམ་པ་དེ་རུ་གྲུབ། །སྨོན་པའི་ལྷ་དང་དེ་རུ་
མཇལ། །དེ་ནས་རྡོ་རྗེ་གདན་སྟེང་གི། །འཛམ་གླིང་ཤར་གྱི་ཕྱོགས་མཚམས་
སུ། །ཕོ་བྲང་དམ་པའི་རིན་ཆེན་ནང་། །བཀྲ་ཤིས་དམ་པའི་ཁང་པ་རུ། །ཀུ་
ཀུ་རཱ་ཛ་ཨིནྡྲ་བྷུ་ཏི་དང་། །སིདྷ་ཨུ་པ་རཱ་ཛ་དང་། །སྲས་མོ་གོ་མ་ས་ལ་
སོགས། །སྒྱུ་འཕྲུལ་དྲ་བའི་དབང་ཐོབ་ནས། །ཚོགས་ཀྱི་དཀྱིལ་འཁོར་མངོན་
བསྒྲུབས་ཏེ། །རྡོ་རྗེ་འཆང་སར་མངོན་དུ་གཤེགས། །ཞེས་པ་དང༌། མཉམ་
སྦྱོར་གྱི་འགྲེལ་པ་ལས། རྒྱལ་བའི་དགོངས་དོན་ཡུན་རིང་གནས་པའི་
ཐབས། །སྤྲུལ་སྐུའི་ཉི་མས་འཛམ་གླིང་གསལ་མཛད་ནས། །སྡེ་སྣོད་གསུམ་
--
656



གྱིས་འཇིག་རྟེན་འདུལ་བའི་དུས། །བློ་དམན་འཕགས་པའི་ལས་ལ་བཀོད་
བྱས་ཀྱང་། །རང་གི་དེ་ཉིད་ངེས་དོན་གནས་མ་མཐོང་། །མ་འོངས་བློ་
མཆོག་གྲོལ་བར་བྱ་བའི་ཕྱིར། །སྤྲུལ་པའི་བྱང་ཆུབ་སེམས་དཔའ་བློ་གྲོས་
མཆོག །དགོངས་པའི་དབང་གིས་རྨོངས་པ་གདུལ་བའི་ཕྱིར། །དཀྱིལ་
འཁོར་འཕྲུལ་པའི་འཁོར་ལོ་རབ་སྣང་མཛད། །མགོན་པོ་རྣམས་ཀྱི་རྗེས་སུ་
བསླབ་བྱ་སྟེ། །དཔལ་ལྡན་སངས་རྒྱས་ཐམས་ཅད་མཉམ་སྦྱོར་གཞུང་། །
གསལ་བའི་དཀྱིལ་འཁོར་རིམ་གྱིས་སྒྲུབ་དོན་གསལ། །གདུལ་བྱ་དག་པའི་
ཚོགས་རྣམས་གྲོལ་བར་མཛད། །ཡུན་རིང་གསང་བའི་ཐེག་པ་གནས་བྱའི་
ཕྱིར། །སྤྲུལ་པའི་བྱང་སེམས་རྨེ་ཁྲོད་རྒྱལ་པོ་ལ། །གསང་བ་དམ་པའི་
གདམས་ངག་རབ་བཀྲོལ་ཞིང་། །རྣལ་འབྱོར་དོན་ཕྱིར་རབ་ཏུ་གདམས་
པར་མཛད། །སྤྲུལ་པའི་སྐུ་འདས་ཕྱི་མའི་དུས་ཞིག་ཚེ། །རྒྱལ་བའི་བཀའ་
གསང་འཛམ་གླིང་གནས་སུ་ཤར། །རྒྱལ་པོའི་ཁབ་ཏུ་སྤྱན་དྲངས་མཆོད་
བྱས་ཏེ། །དགའ་ཞིང་གུས་བསྟོད་ལེགས་བལྟས་བརྡ་མ་འཇལ། །ཐུགས་རྗེས་
འབྲེལ་ཤུགས་གསང་སྔགས་འཛིན་པར་གྲགས། །དམ་པར་བཟུང་སྟེ་གླེགས་
བམ་གཟིགས་པར་ཞུས། །སྒྱུ་འཕྲུལ་ཐིག་ལེ་སྟོང་པའི་དཀྱིལ་འཁོར་
གཞུང་། །གྲུབ་ཐོབ་ལྷག་པའི་ལྷ་ཡིས་ལུང་བསྟན་མཛད། །ཅེས་པ་དང་།
ཤེས་རབ་ཀྱི་ཕ་རོལ་ཏུ་ ཕྱིན་པའི་ཚུལ་བརྒྱ་ལྔ་བཅུ་པའི་འགྲེལ་པ་ལས།
གསུང་རབ་འདིའི་ལོ་རྒྱུས་བཤད་ན་སྔོན་སངས་རྒྱས་མི་ཡུལ་ན་ལོ་བརྒྱད་ཅུ་
བཞུགས་པའི་ཚེ་ན། སརྦ་བུདྡྷཱ་ས་མ་ཡོ་ག་དང་། གུ་ཧྱ་ས་མ་ཛ་ལ་སོགས་
པས་འདུལ་ཞིང་། ཐེག་པ་དེ་དག་གི་སྣོད་དུ་གྱུར་པ་འཛམ་བུའི་གླིང་གི་མི་
ཡུལ་ན་མེད་པས་རྒྱལ་ཆེན་རིགས་བཞི་དང༌། སུམ་ཅུ་རྩ་གསུམ་དང་དགའ་
667



ལྡན་ལ་སོགས་པའི་གནས་ན་ལྷ་རྣམས་དང་སྐལ་བ་བཟང་པོའི་བྱང་ཆུབ་་་་
སེམས་དཔའ་ལ་སོགས་པ་སྣོད་དུ་གྱུར་ནས་དེའི་ཚེ་མདོ་སྡེ་དེ་ན་བཞུགས་
སོ། །སླད་ཀྱིས་སངས་རྒྱས་མྱ་ངན་ལས་འདས་པའི་འོག་ཏུ་ཟ་ཧོར་གྱི་རྒྱལ་
པོ་ངོ་མཚར་དུ་ཆོས་ལ་དད་པ་དག་ཅིག་འདུག་པ་ཐེག་པ་དེའི་འདུལ་སྐལ་
དུ་གྱུར་ཅིང་སྣོད་དུ་གྱུར་ནས། སརྦ་བུདྡྷཱ་ས་མ་ཡོ་ག་ལ་སོགས་པ་མདོ་
སྡེ་ཆེན་པོ་བཅོ་བརྒྱད་ཕྱག་ན་རྡོ་རྗེའི་བྱིན་གྱི་རླབས་ཀྱིས་ཟ་ཧོར་གྱི་ཡུལ་དུ་
གཤེགས་པ་དང་། ཟ་ཧོར་གྱི་རྒྱལ་པོ་ཨིནྡྲ་བྷཱུ་ཏིས་མདོ་སྡེ་དག་བལྟས་པ་ན་
བརྡ་མ་ཕྲད་ནས་སྔོན་གྱི་ལས་ཀྱི་དབང་གིས་མངོན་པར་ཤེས་པ་ཐོབ་པས་་་་
བལྟས་པ་ན་ཡུལ་གྱི་དབུས་ཡུལ་མ་ལ་བ་ན་ཨ་ཙརྱ་ཀུ་ཀུ་ར་ཉིན་ཞིང་ཁྱི་་་་་
སྟོང་ཙམ་ལ་ཆོས་འཆད། མཚན་ཞིང་ནི་ཁྱི་དེ་དག་དམ་ཚིག་ལ་ལོངས་སྤྱོད་
མཛད་པ་ཁྱིའི་སློབ་དཔོན་མཛད་པ་ཞིག་བཞུགས་པ་དེ་ཐེག་པའི་སྣོད་དུ་་་་
གྱུར་ལ། བདག་གི་འདུལ་སྐལ་དུ་གྱུར་པ་ཡང་འདྲ་ནས། རྒྱལ་པོས་ཕོ་ཉ་
བཏང་སྟེ་སློབ་དཔོན་གཤེགས་སུ་གསོལ་བ་དང༌། སློབ་དཔོན་དེ་ཡང་སྔོན་
གྱི་ལས་ཀྱི་དབང་གིས་ན་མངོན་པར་ཤེས་པ་ལྔ་དང་ལྡན་ནས། རྒྱལ་པོ་དེ་
བདག་གི་འདུལ་སྐལ་དུ་འབབ་བམ་མི་འབབ། མདོ་སྡེ་དེ་དག་གི་སྣོད་
དུ་བདག་གྱུར་ཏམ་མ་གྱུར་བརྟགས་པས་ན་བདག་གི་འདུལ་སྐལ་དུ་ཡང་་་་་
འབབ། བདག་ཀྱང་མདོ་སྡེའི་སྣོད་དུ་ཡང་འགྱུར། རྒྱལ་པོའི་ཐེ་ཚོམ་ཡང་
སེལ་བར་འགྱུར་མོད་ཀྱི། འོན་ཀྱང་མདོ་སྡེ་དག་སྔར་མ་བལྟས་ན་བརྒྱ་
ལ་རྒྱལ་པོའི་ཐེ་ཚོམ་དག་མ་སེལ་བར་གྱུར་ན་ཤིན་ཏུ་མ་ལེགས་པས་ཕོ་ཉ་ལ་
སླར་སྤྲིང་བ། མདོ་སྡེ་དག་ཁོ་བོས་སྔར་ལྟ་འཚལ་གྱི་ཚུར་སྐུར་ཅིག་ཅེས་སྤྲིང་
བ་དང་། མདོ་སྡེ་དག་ཚུར་གཤེགས་ཏེ་བལྟས་པ་ན་འགོ་མཇུག་གར་ལྟའི་ཆ་
658



མ་མཆིས་ནས་དེ་ཉིད་དུ་ལུས་བརྡབས་ཏེ་མགོན་མེད་དོ། །སྐྱབས་མེད་དོ་
ཞེས་བོས་པ་དང་། དཔལ་རྡོ་རྗེ་སེམས་དཔའ་མངོན་པར་གཤེགས་ཏེ། ཁྱོད་
ཅི་འདོད་ཅེས་དྲིས་པ་དང་། བདག་མདོ་སྡེ་ཟབ་མོ་འདི་བལྟས་པ་ཙམ་གྱིས་
ཤེས་པར་འདོད་ཅེས་གསོལ་པ་དང༌། དེ་བཞིན་གནང་ངོ་ཞེས་གསུངས་
ནས། དེ་ནས་སརྦ་བུདྡྷཱ་ས་མ་ཡོ་ག་ལ་སོགས་པའི་གླེགས་བམ་རྣམས་མ་ཕྱེ་
བར་དེ་དག་གི་དོན་ཡིད་ལ་མངོན་སུམ་དུ་གསལ་བར་གྱུར་ཏོ། །དེ་ནས་
སློབ་དཔོན་དེ་ཟ་ཧོར་གྱི་ཡུལ་དུ་གཤེགས་ནས་རྒྱལ་པོ་འཁོར་དང་བཅས་པ་
ལ་ཆོས་དེ་དག་བཤད་དེ། དཔལ་རྡོ་རྗེ་སེམས་དཔའ་ཡིས་ལུང་བསྟན་ནས་
རྒྱལ་པོ་འཁོར་དང་བཅས་པ་རྣམས་རྡོ་རྗེ་དབྱིངས་ཀྱི་དཀྱིལ་འཁོར་ལྟར་་་་་་
སྒོམ་དུ་སྩལ་ཏེ། དབུས་སུ་རྒྱལ་པོ་ཉིད། བཙུན་མོ་དམ་པ་བཞི་ཡུམ་གྱི་སར་
བཀོད། བློན་པོ་བཞི་རིགས་བཞིའི་སར་བཀོད། སྲས་མོ་རྣམས་ནང་གི་ལྷ་
མོའི་སར་བཀོད། བཙུན་མོ་ཕལ་པ་རྣམས་ཕྱིའི་ལྷ་མོའི་སར་བཀོད། བློན་པོ་
ཕལ་པ་རྣམས་སྒོ་སྲུང་བཞི་དང་། བསྐལ་པ་བཟང་པོའི་བྱང་ཆུབ་སེམས་
དཔའ་ལྟར་བཀོད་པ་དང་། རྒྱལ་པོས་བསམ་པ། བདག་ཅག་འཁོར་དང་
བཅས་པ་རིག་འཛིན་གྱི་གནས་སུ་གྲུབ་པའི་ཕྱི་ནས་དམ་པའི་ཆོས་འདི་མི་་་
ནུབ་པར་བྱ་བའི་ཕྱིར་སྲས་ཤ་ཀྲ་སུ་ཏི་རྒྱལ་ཚབ་ཏུ་དབང་བསྐུར་ནས། ཨ་
ཙརྱ་ཀུ་ཀུ་རས་ལུང་དང་མན་ངག་བསྟན་པ་རྒྱལ་བུ་དེ་ལ་བསྟན་ཏེ་བཞག་
ནས་བསྒོམ་པ་དང་། རྒྱལ་པོ་འཁོར་དང་བཅས་པ་སྟོང་ས་ལ་གནས་པའི་
བྱང་ཆུབ་སེམས་དཔའ་རིག་འཛིན་དུ་གྲུབ་བོ། །དེའི་སྲས་ཤ་ཀྲ་སུ་ཏིས་ཀྱང་
དེ་བཞིན་དུ་བསྒོམ་པ་དང་། འཁོར་བདུན་བརྒྱ་དང་ཡང་རིག་འཛིན་གྱི་
གནས་སུ་གྲུབ་བོ། །ཡང་རྒྱལ་བུ་ཤ་ཀྲ་སུ་ཏིས་སྲས་ནི་ཆུང་སྟེ། སྲས་མོ་གོ་མ་
659



དི་བི་ལ་དཔལ་དམ་པའི་ནང་ནས་ཚུལ་བརྒྱ་ལྔ་བཅུ་པ་བཀོད་དེ་བཤམས་་་
ནས་ཨིནྡྲ་བྷཱུ་ཏིའི་ལུང་དེ་སྲས་མོ་ཡུལ་དང་ས་འཛིན་དུ་སྩལ་བ་དེ་ལ་བསྟན་
པ་ལས། སྲས་མོ་དེ་ཡང་འཁོར་དང་བཅས་པ་བརྒྱ་དང་ཡང་རིག་འཛིན་དུ་
གྲུབ་བོ། །དེ་ནས་སྲས་མོ་དེས་རྒྱལ་བུ་ལ་ལུང་དང་མན་ངག་གཞག་པ་ལས་
འཕེལ་བ་ནི་དེང་སང་དུ་འདི་དག་ལགས་ཏེ། ཞེས་གསུངས་ཏེ། དེ་གསུམ་
འདྲ་ལ་འདྲ་མིན་དུ་སྣང་ངོ༌། །བོད་ཀྱི་བླ་མ་དག གནས་ཨུ་རྒྱན་དུ། སྡུད་པ་
པོ་ཕྱག་ན་རྡོ་རྗེ། དུས་བཅོམ་ལྡན་འདས་བཞུགས་པའི་དུས་ཉིད་དུ་སྔགས་
ཀྱི་རྒྱུད་སྡེ་མཐའ་དག་བསྡུས་ནས་རྒྱལ་པོ་ཨིནྡྲ་བྷཱུ་ཏི་འཁོར་དང་བཅས་པ་
ལ་བྱིན་ཏེ། དེ་དག་གིས་ཀྱང་དངོས་གྲུབ་ཐོབ་པར་གྱུར་པས་རང་བཞིན་
གྱིས་གྲུབ་པའི་དཔའ་བོ་དང་། རྣལ་འབྱོར་མ་ཞེས་བྱའོ། །དེ་ནས་ཨུ་རྒྱན་གྱི་
ཡུལ་དེ་སྟོངས་ཏེ། མཚོ་ཆེན་པོ་ཀླུས་གང་བ་གཅིག་ཏུ་གྱུར་ཏེ། དེ་ནས་ཡང་
ཕྱག་ན་རྡོ་རྗེས་རྒྱུད་མཐའ་དག་གླེགས་བམ་དུ་བྲིས་ཏེ་མཚོའི་ཀླུ་དེ་རྣམས་་་
སྨིན་པར་མཛད་ནས་དེ་རྣམས་ལ་གཏད་དོ། །དེ་ནས་ཀླུ་དེ་རྣམས་རིམ་གྱིས་
མིའི་གཟུགས་སུ་བསྒྱུར་ཏེ། མཚོའི་འགྲམ་དུ་གྲོང་ཁྱེར་བྱས་ནས་རྡོ་རྗེ་ཐེག་
པ་ཉམས་སུ་བླངས་པས་ཕལ་ཆེར་གྲུབ་པ་བརྙེས་པར་གྱུར་ཏེ་སྐྱེས་པ་རྣམས་
ནི་དཔའ་བོ་དང་བུད་མེད་རྣམས་ནི་མཁའ་འགྲོ་མར་གྱུར་ཏོ། །གྲུབ་པ་མ་
ཐོབ་པ་རྣམས་ནི་མིར་གྱུར་ཏེ། ཡུལ་དེ་ལ་མཁའ་འགྲོ་མའི་གནས་སུ་གྲགས་
ལ། དེའི་རྒྱལ་པོ་རྣམས་ཀྱང་ཆོས་དང་ལྡན་པ་ཤ་སྟག་སྟེ། དེ་ནས་རིམ་
གྱིས་ཡུལ་དབུས་ལ་སོགས་པར་སྔགས་འཕེལ་ལོ་ཞེས་ལྷན་ཅིག་སྐྱེས་གྲུབ་ཀྱི་
འགྲེལ་པ་ལས་འབྱུང་ངོ་ཞེས་གསུངས་ཏེ། ལྷན་ཅིག་སྐྱེས་གྲུབ་ཀྱི་འགྲེལ་པ་
ལས་མི་འབྱུང་སྟེ། བདེ་མཆོག་རྩ་རྒྱུད་ཀྱི་འགྲེལ་པར་སློབ་དཔོན་ཨིནྡྲ་བྷུ་
660



ཏིས་རྣལ་འབྱོར་མ་སྙིང་པོའི་རྒྱུད་ལས་ཕྱུང་བ་ཡིན་ཟེར་བའི་ལུང་དེ་དང་་་་
ཕལ་ཆེར་འདྲ་བར་སྣང་ཞིང་། ཡེ་ཤེས་ཐིག་ལེའི་རྒྱུད་ལས་ལུང་བསྟན་པ་
དང་ཡང་མཐུན་ལ། རྒྱུད་སྡེ་མང་པོའི་གཤམ་ནས་ཀྱང་ཨུ་རྒྱན་ནས་འབྱུང་
བ་ཞེས་གསུངས་པ་དང་མཐུན་པས། དེ་ནས་གྲུབ་ཐོབ་དུ་མས་རྒྱུད་སྡེ་དུ་
མ་སྤྱན་དྲངས་ནས་ཡུལ་དབུས་ལ་སོགས་པར་འཕེལ་བ་ཡིན་ནོ། །རྒྱུད་སྡེ་
ཁ་ཅིག་ཙི་ལུ་པ་ལ་སོགས་པས་ཤམྦྷ་ལ་ལ་སོགས་པ་ནས་སྤྱན་དྲངས་ནས་་་་་
འཕགས་པའི་ཡུལ་ལ་སོགས་པར་རིམ་གྱིས་འཕེལ་བར་བཤད་པས་མཐའ་་་་
གཅིག་ཏུ་མ་ངེས་སོ། །ལྷན་ཅིག་སྐྱེས་གྲུབ་ཀྱི་འགྲེལ་པར་ནི། དེ་ཡང་དཔལ་
ཨུ་རྒྱན་གྱི་ཡུལ་ན་རིན་པོ་ཆེས་བརྒྱན་པ་ཞེས་བྱ་བའི་དགོན་པ་ཞིག་ན།
གསང་བའི་བདག་པོའི་སྤྲུལ་པར་གྱུར་པ་དྲང་སྲོང་འགྲོ་དབུགས་འབྱིན་པ་
ཞེས་བྱ་བ་སྐལ་བ་དང་ལྡན་པ་རྣམས་ལ་ལྷན་ཅིག་སྐྱེས་པའི་རིན་པོ་ཆེའི་་་་་
མན་ངག་གི་རྒྱུད་བསྟན་པར་བྱ་བའི་ཆེད་དུ་བཞུགས་པར་གྱུར་ཏེ། དུས་
དེ་ན་ཡུལ་དེའི་རྒྱལ་པོ་མཐོང་ན་དགའ་ཞེས་བྱ་བ་ལ་བུ་མོ་རོལ་པ་མོ་ཞེས་
བྱ་བ་མཛེས་མ་བལྟ་ན་སྡུག་པ་སྐྱེས་བུ་ཐམས་ཅད་ཀྱི་ཡིད་འཕྲོག་པ་ཞིག་་་་་
བཙས་སོ། །བུ་མོ་དེ་ཆུང་ངུ་ནས་སངས་རྒྱས་ཀྱི་སྒྲ་དང་ཆོས་དང་དགེ་
འདུན་ལ་དད་ཅིང་། ལུས་དང་ངག་དང་ཡིད་ཁྱད་པར་དུ་དུལ་བར་ལྡན་
ནོ། །དེ་ཆེར་སྐྱེས་ནས་གཡོག་མོ་བུ་མོ་ལྔ་བརྒྱ་དང་ལྷན་ཅིག་ཏུ་རིན་པོ་ཆེས་
བརྒྱན་པའི་ནགས་ཚལ་དགོན་པ་བལྟར་དོང་དོང་བ་ལས། དགོན་པ་དེར་
ཕྱིན་པ་ན། དགོན་པ་དེ་ན་དྲང་སྲོང་མདོག་ནག་པ་སྐྲ་ཁམ་པར་འདུག་པ།
རྩྭ་དང་ཤིང་ཤུན་ལུས་ལ་གྱོན་པ་འདུག་པ་མཐོང་བ་ལས། བུ་མོ་ལྔ་བརྒྱ་པོ་
སྐྲག་པར་གྱུར་ནས། ཨེ་མ་གནོད་སྦྱིན་ཞེས་བྱ་བའི་སྒྲ་སོ་སོ་ནས་བཏོན་ནོ། །
661



གཞོན་ནུ་མ་རོལ་པ་མོས་དྲང་སྲོང་དེ་མཐོང་མ་ཐག་ཏུ་ཡིད་དགའ་བ་དང་
བདེ་བ་སྐྱེས་པར་གྱུར་ནས་བུ་མོ་ལྔ་བརྒྱ་པོ་ལ་སྨྲས་པ། བུ་མོ་རྣམས་མ་
འཇིགས་ཤིག་དང་། འདི་ནི་དྲང་སྲོང་ཡིན་ཏེ། གནོད་སྦྱིན་མ་ཡིན་པར་
ངེས་སོ། །དེ་ཅིའི་ཕྱིར་ཞེ་ན། ཁོ་མོས་མཐོང་མ་ཐག་ཁོ་མོ་ཡིད་དགའ་བ་
དང་བདེ་བ་སྐྱེས་པ་ལས་ན། འདི་ནི། གདོན་མི་ཟ་བར་གནོད་སྦྱིན་མ་
ལགས་ཀྱི། ཁོ་མོ་ཅག་རྗེས་སུ་འཛིན་པའི་བྱང་ཆུབ་སེམས་དཔའ་འགའ་
ཞིག་ལགས་སོ། །དེ་ཅིའི་སླད་དུ་ཞེ་ན། གཞན་ཡང་ཡུལ་ཁམས་འདི་ནི།
དཔལ་ཨུ་རྒྱན་ཞེས་བྱང་ཆུབ་སེམས་དཔའ་ཆེན་པོ་ཕྱག་ན་རྡོ་རྗེས་བྱིན་གྱིས་
བརླབས་པའི་གནས་ཡིན་ནོ་ཞེས་གྲགས་པས། གནོད་སྦྱིན་མི་མ་ལགས་པ་
འདིར་གནས་པར་མི་འགྱུར་རོ་ཞེས་བསྒོ་བ་དང་། བུ་མོ་ལྔ་བརྒྱ་པོ་ཡང་
ཡིད་བརྟན་ཅིང་སྐྲག་པ་མེད་པར་གྱུར་རོ། །དེ་ནས་གཞོན་ནུ་མ་རོལ་པ་མོ་
གཡོག་མོ་ལྔ་བརྒྱ་དང་བཅས་པས་དྲང་སྲོང་ལ་མཎྜལ་བྱས་ཏེ་གུས་པ་དང་་་་
བཅས་ནས་ཕྱག་བྱས། མགྲིན་གཅིག་ཏུ་འདི་སྐད་གསོལ་ཏོ། །དྲང་སྲོང་ཆེན་
པོ་ཁོ་མོ་ཅག་ལ་བསྐྱབ་ཏུ་གསོལ། ཁོ་མོ་ཅག་རྗེས་སུ་གཟུང་དུ་གསོལ། ཁོ་མོ་
ཅག་གི་བདག་ཏུ་ལྟ་བའི་མདུད་པ་གཅད་དུ་གསོལ། ཞེས་པ་དང་། བུ་མོ་དེ་
དག་ལ་དྲང་སྲོང་གིས་སྨྲས་པ། ཀྱེ་གཞོན་ནུ་མ་རྣམས་ཁོ་བོ་ནི། ཡང་དག་
པའི་གནོད་སྦྱིན་ནོ། །ཁོ་བོ་འཁོར་བའི་ཉོན་མོངས་པ་གཅོད་པའི་གནོད་
སྦྱིན་ནོ། །ཁོ་བོ་ནི། འགྲོ་བ་ཐམས་ཅད་ཀྱི་བདག་ཏུ་ལྟ་བའི་སྲོག་དང་
ཕྲལ་ནས་བདག་མེད་པའི་གནས་སུ་ཁྲིད་པར་བྱེད་པའི་གནོད་སྦྱིན་ནོ་ཞེས་
བསྒྲགས་ཏེ། བུ་མོ་རོལ་པ་མོའི་སྤྱི་བོར་ལག་པ་གཡས་པ་བཞག་ནས་བུ་མོ་
དྲན་པར་གྱུར་ཏམ་དྲན་པར་གྱུར་ཏམ་ཞེས་བརྗོད་པས། བུ་མོ་དེས་སྔོན་གྱི་
662



E
---
--
སྐྱེ་བ་དྲན་ཏེ། སྔོན་གྱི་དགེ་བའི་བཤེས་གཉེན་གསང་བའི་དཀྱིལ་འཁོར་དུ་
མངོན་པར་དབང་བསྐུར་བར་བྱེད་པ་བྱང་ཆུབ་སེམས་དཔའ་ཕྱག་ན་རྡོ་་་་་
རྗེའི་སྤྲུལ་པ་ཡིན་པར་དྲན་པར་གྱུར་ཏེ། ལན་བརྒྱ་སྟོང་དུ་མར་གཡས་
ཕྱོགས་ནས་བསྐོར་བ་བྱས་ནས་ཞབས་ལ་ཡང་ནས་ཡང་དུ་གཏུགས་སོ། །བུ་
མོ་ལྔ་བརྒྱ་པོ་ཡང་བུ་མོ་རོལ་པ་མོའི་རྗེས་སུ་སློབ་པར་བྱེད་དོ། །དེ་ནས་དྲང་
སྲོང་གིས་སྨྲས་པ། རོལ་པ་མོ་བུ་མོ་ཁྱོད་ཀྱིས་སྐྱེ་བ་སྔ་མར་ཡིད་ལ་བྱས་ཤིང་
བཟུང་བའི་ལྷན་ཅིག་སྐྱེས་པའི་ཏིང་ངེ་འཛིན། སངས་རྒྱས་ཐམས་ཅད་ཀྱི་
ཡུལ་ལ་འཇུག་པ་དཔག་ཏུ་མེད་པ་ཐོགས་པ་མེད་པ་ནམ་མཁའ་མཛོད་ཀྱི་་་་
གཏེར་ཞེས་བྱ་བ་ཡིད་ལ་གྱིས་ཤིག དེ་བཞིན་གཤེགས་པ་ཐམས་ཅད་ཀྱི་སྐུ་
དང་གསུང་དང་ཐུགས་དང་ཡེ་ཤེས་ཀྱི་དམ་ཚིག་སྲུང་བར་གྱིས་ཤིག བུ་མོ།
གཞན་ཡང་རེ་བ་མེད་པའི་བསམ་པ་རྒྱ་ཆེན་པོ་སྐྱེད་ཅིག ཅེས་བསྒོ་ནས་དེ་
ཉིད་དུ་དྲང་སྲོང་དེ་མི་སྣང་བར་གྱུར་ཏོ། །དེ་ནས་བུ་མོ་རོལ་པ་མོས་ཀྱང་།
ནམ་མཁའ་མཛོད་ཀྱི་གཏེར་ཞེས་བྱ་བ་ནས། སེང་གེ་རྣམ་པར་བསྒྱིངས་
པ་ཞེས་བྱ་བ་ལ་སོགས་པའི་ཏིང་ངེ་འཛིན་གྱི་སྒོ་མཐའ་ཡས་པ་སྐད་ཅིག་དེ་
ཉིད་ལ་ཐོབ་ནས་དེ་བཞིན་གཤེགས་པ་ཐམས་ཅད་ཀྱི་སྐུ་དང་གསུང་དང་་་་
ཐུགས་དང་ཡེ་ཤེས་ཀྱི་དམ་ཚིག་སྲུང་ཞིང་། བུ་མོ་ལྔ་བརྒྱ་དང་བཅས་པ་
ཨུ་རྒྱན་གྱི་ཡུལ་དུ་བྱང་ཆུབ་སེམས་དཔའ་ཕྱག་ན་རྡོ་རྗེས་བྱིན་གྱིས་བརླབས་
པའི་གནས་ན་རྣལ་འབྱོར་གྱི་སྤྱོད་པ་མཛད་ཅིང་། སྐལ་བ་དང་ལྡན་པ་
རྣམས་ལ་ལྷན་ཅིག་སྐྱེས་པའི་ཏིང་ངེ་འཛིན་སངས་རྒྱས་ཐམས་ཅད་ཀྱི་ཡུལ་
ལ་འཇུག་པ་བསམ་དུ་མེད་པ། ཐོགས་པ་མེད་པ། ནམ་མཁའ་མཛོད་ཀྱི་
གཏེར། དེ་བཞིན་གཤེགས་པ་ཐམས་ཅད་ཀྱི་སྐུ་དང་གསུང་དང་ཐུགས་ཡེ་
663



ཤེས་ཀྱི་དམ་ཚིག་དང་ལྡན་པའི་དོན་འདི་སྟོན་ཅིང་བཞུགས་ཏེ། དེའི་ཚུལ་
ནི་དེ་འདྲའོ། །དེ་བཞིན་དུ་དཔའ་བོ་རྡོ་རྗེ་དཔལ་ཞེས་བྱ་བ་ནི། དེ་ནས་
དུས་ཕྱི་མ་ཞིག་ན་ཨུ་རྒྱན་གྱི་གནས་དེ་ཉིད་དུ་རྒྱལ་པོ་ཆེན་པོ་དཔའ་བོ་རྡོ་
རྗེ་ཞེས་བྱ་བ་རྒྱལ་སྲིད་ཀྱི་འབྱོར་པ་ཕུན་སུམ་ཚོགས་པ་དང་ལྡན་པ། དཀོན་
མཆོག་གསུམ་ལ་མི་ཕྱེད་པའི་དད་པ་དང་ལྡན་པ་ཞིག་བྱུང་བར་གྱུར་ཏོ། །
རྒྱལ་པོ་དེ་བསྙེན་གནས་ཀྱི་སྡོམ་པ་ལ་གནས་ཤིང་སྦྱིན་པ་རྒྱ་ཆེན་པོ་ཡང་་་་་་
གཏོང་། དུས་དེར་རྣལ་འབྱོར་མ་རོལ་པ་མོ་རྣལ་འབྱོར་མ་ལྔ་བརྒྱ་དང་
བཅས་པ་གདོལ་པ་མོའི་ཆ་བྱད་དུ་བྱས་ནས། རྒྱལ་པོའི་དྲུང་དུ་རྒྱལ་པོ་དེ་
ཕྱག་རྒྱ་ཆེན་པོའི་དངོས་གྲུབ་ཀྱི་སྐལ་པ་དང་ལྡན་པར་གཟིགས་ནས། དེ་ལ་
ཏིང་ངེ་འཛིན་འདི་བསྟན་པའི་ཆེད་དུ་རྒྱལ་པོའི་དྲུང་དུ་གདོལ་པ་མོ་རྣལ་་་
འབྱོར་མ་རྣམས་ཀྱིས་སྡུག་བསྔལ་བའི་ཚིག་དང་ལྡན་པས་སློང་བའི་ཚིག་ཏུ་
བྱས་སོ། །རྒྱལ་པོས་ཀྱང་གོས་དང་ཁ་ཟས་མང་པོ་བྱིན་པ་ལས་ད་དུང་
མདུན་ན་འཁོད་དོ། །གདོལ་བ་མོ་དེ་དག་འཁོད་པ་ན་སྔ་ན་མེད་པའི་དྲི་
བསུང་བཟང་པོས་རྒྱལ་པོ་དེའི་ཕོ་བྲང་གང་བར་གྱུར་ཏོ། །རྒྱལ་པོས་འཁོར་
མི་རྣམས་ལ་སྨྲས་པ། ཁོ་བོའི་ཕོ་བྲང་འཁོར་གྱི་སྔ་ན་མེད་པའི་དྲི་འདི་གང་
ལས་བྱུང་། མེ་ཏོག་གམ་སྤོས་སམ་ཅི་བསྒོས་ཞེས་བཙལ་དུ་བཅུག་པ་ལས་མ་
རྙེད་དོ། །སྐབས་དེར་གདོལ་པ་མོ་ལངས་ཏེ་འགྲོ་བར་ཆས་པ་ལས་དྲི་དེ་
མེད་པར་གྱུར་ཏེ། རྒྱལ་པོས་བསམ་པ། གོར་མ་ཆག་པར་དྲི་འདི་ནི་གདོལ་
པ་མོ་རྣམས་ལས་བྱུང་བས་འདི་རྣམས་ནི་གདོལ་པ་མོ་མ་ལགས་ཀྱི། ཨུ་
རྒྱན་གྱི་གནས་འདི་ན་རྣལ་འབྱོར་མ་རོལ་པ་མོ་རྣལ་འབྱོར་མ་ལྔ་བརྒྱ་དང་
བཅས་ནས་འགྲོ་བའི་དོན་ལ་སྤྱོད་པ་མཛད་ཅེས་གྲགས་པས། འདི་རྣམས་
664



རྣལ་འབྱོར་མ་ཡིན་ནོ་ཞེས་རྟོགས་ཏེ། མཆོད་པའི་ཡོ་བྱད་བཤམས་པ་ལས།
རྣལ་འབྱོར་མ་རྣམས་ཀྱིས་མངོན་སུམ་དུ་མ་བྱེད་ཅེས་པའི་བརྡས་གོ་བར་་་་་
བྱས་ནས་མཚན་མོ་ཚོགས་ཀྱི་མཆོད་པ་གྱིས་ཤིག ཁོ་མོ་ཅག་འོང་ངོ་ཞེས་
བརྡ་མཛད་ནས་དེ་ནས་མི་སྣང་བར་གྱུར་ཏོ། །དེ་ནས་རྒྱལ་པོ་མཆོག་ཏུ་
དགའ་བ་སྐྱེས་ནས་ཚོགས་ཀྱི་མཆོད་པ་ཆེན་པོ་བཤམས་ནས་འདུག་པ་ལས།
རྣལ་འབྱོར་མ་རྣམས་བྱོན་ནས་རྒྱལ་པོའི་ཚོགས་ཀྱི་མཆོད་པ་ལ་ལོངས་སྤྱད་
ནས། རྒྱལ་པོས་ཀྱང་རྒྱལ་སྲིད་ཀྱི་འབྱོར་པ་རྩྭ་དང་འདྲ་བར་ལྟོས་པ་མེད་
པའི་ཚུལ་གྱིས་རྣལ་འབྱོར་མ་རྣམས་ལ་ཕུལ་བ་དང་། རྣལ་འབྱོར་མ་རྣམས་
ཀྱིས་སྨྲས་པ། ཁྱོད་ཉིད་ཀྱིས་རྒྱལ་སྲིད་ཀྱི་འབྱོར་པ་ཟུངས་ཤིག རྒྱལ་པོས་
གསོལ་པ། རྒྱལ་སྲིད་ཀྱི་འབྱོར་པས་ཁོ་བོ་འཆིང་བའི་རྒྱུར་མི་འགྱུར་བ་
ལགས་སམ། རྣལ་འབྱོར་མ་རྣམས་ཀྱིས་སྨྲས་པ། སེང་གེ་རྣམ་པར་
བསྒྱིངས་པ་ཞེས་བྱ་བའི་ཏིང་ངེ་འཛིན་ལ་མཉམ་པར་བཞག་ནས་གང་གིས་
ཀྱང་འཆིང་བ་མེད་དེ། བདེ་བར་གཤེགས་པ་རྣམས་ཀྱིས་ཁྱིམ་ལ་གནས་པ་
དང་རབ་ཏུ་བྱུང་བ་སྟེ། བྱང་ཆུབ་སེམས་དཔའི་སྤྱོད་པ་རྣམ་པ་གཉིས་སོ་
ཞེས་གསུངས་པའི་ཕྱིར་རོ། །རྒྱལ་པོས་སྨྲས་པ། སེང་གེ་རྣམ་པར་བསྒྱིངས་
པ་ཞེས་བྱ་བའི་ཏིང་ངེ་འཛིན་གང་ལགས་ཤིང་ཅི་འདྲ་བ་བདག་ལ་བསྟན་
དུ་གསོལ། རྣལ་འབྱོར་མ་རྣམས་ཀྱིས་མགྲིན་གཅིག་ཏུ་རྒྱལ་པོ་ལ་འདི་སྐད་
ཅེས་སྨྲས་སོ། །སའི་བདག་པོ། འདི་ལྟ་སྟེ། དཔེར་ན་རི་དྭགས་ཀྱི་རྒྱལ་པོ་
སེང་གེ་ནི། རང་ལས་གཞན་པའི་རི་དྭགས་ཀྱི་འཇིགས་པའམ། བག་ཚ་
བའམ། སྤུ་ཟིང་ཞེས་བྱེད་པའམ། དོགས་པ་ཙམ་ཡང་མེད་ཀྱི། གཞན་དུ་ན་
རང་གི་ཁ་ཟས་ཙམ་ཞིག་ཡིད་ལ་བྱེད་དོ། །སའི་བདག་པོ་དེ་བཞིན་དུ་
665



ཏིང་ངེ་འཛིན་གང་ལ་གནས་ན་རྣམ་པར་རྟོག་པ་དང་མཚན་མའི་འདུ་ཤེས་
ཐམས་ཅད་ཟིལ་གྱིས་མནན་ཅིང་དོགས་པ་མེད་པ་ལ་གནས་ལ། གཞན་
དུ་ན་དངོས་པོར་ལྟ་བ་རྣམས་བདག་མེད་པ་ལ་འཛུད་པ་ཙམ་ཞིག་ཡིད་ལ་
བྱེད་དོ། །སའི་བདག་པོ་དེ་ནི་སེང་གེ་རྣམ་པར་བསྒྱིངས་པ་ཞེས་བྱ་བའི་
ཏིང་ངེ་འཛིན་ནོ། །ས་ཡི་བདག་པོ་གནོད་སེམས་སྤང་བྱ་སྟེ། །མཁའ་ལ་བྱ་
བཞིན་གང་ལ་མ་ཐོགས་པར། །ཐོགས་མེད་ཏིང་འཛིན་འདི་ལ་རབ་གནས་
ནས། །སངས་རྒྱས་བྱེ་བ་ཕྲག་བརྒྱ་ཁྱོད་མཐོང་འགྱུར། །ཞེས་གསུངས་ནས་
རྣལ་འབྱོར་མ་དེ་དག་མི་སྣང་བར་གྱུར་ཏོ། །དེ་ནས་རྒྱལ་པོ་དེས་ཀྱང་སྐད་
ཅིག་དེ་ལ་ལྷན་ཅིག་སྐྱེས་པའི་ཏིང་ངེ་འཛིན་སངས་རྒྱས་ཐམས་ཅད་ཀྱི་ཡུལ་
ལ་འཇུག་པ། བསམ་དུ་མེད་པ། ཐོགས་པ་མེད་པ། ནམ་མཁའ་མཛོད་
ཀྱི་གཏེར་ཞེས་བྱ་བ་ཇི་ལྟ་བ་བཞིན་དུ་རྟོགས་ཤིང་ཁོང་དུ་ཆུད་དེ་ཁ་ན་མ་
ཐོ་བ་མེད་པའི་རྒྱལ་སྲིད་ཀྱིས་འགྲོ་བ་སྐྱོང་ཞིང་རྣལ་འབྱོར་གྱི་སྤྱོད་པ་བྱེད་
ལ་སྐལ་བ་དང་ལྡན་པ་རྣམས་ལ་ཏིང་ངེ་འཛིན་འདི་དེ་བཞིན་གཤེགས་པ་་་་
ཐམས་ཅད་ཀྱི་སྐུ་དང་གསུང་དང་ཐུགས་ཡེ་ཤེས་ཀྱི་དམ་ཚིག་དང་ལྡན་པར་
སྟོན་ཏེ། རྣལ་འབྱོར་པ་དེའི་ཚུལ་ནི་དེ་འདྲའོ། །དམ་ཚིག་ཅེས་བྱ་རྡོ་རྗེ་
དཔལ་ཞེས་བྱ་བ་ནི། རྒྱལ་པོ་དཔའ་བོ་རྡོ་རྗེ་དེ་ཉིད་ཀྱི་བྲམ་ཟེ་མདུན་ན་
འདོན་དམ་ཚིག་རྡོ་རྗེ་ཞེས་བྱ་བ་ཚིག་བདེན་པར་སྨྲ་ཞིང་དམ་བཅས་པའི་་་་
དམ་ཚིག་ལས་འདའ་བར་མི་བྱེད་པ། བླ་མ་ལ་སྲི་ཞུ་བྱེད་པ། ཆོས་དང་
མཐུན་པའི་སྨྱུང་འདོན་གྱི་ཕུར་པ་དང་འཇིག་རྟེན་པའི་སྨྱུང་འདོན་པར་མི་
བྱེད་པ་ཞིག་སྟེ། དེས་གཉུག་མར་ཆོས་དང་མཐུན་པའི་སྤྱོད་པ་འབའ་ཞིག་
གིས་གནས་ཤིང་རྒྱལ་པོ་མཉེས་པར་བྱེད་ཅིང་རྒྱལ་པོའི་བཀའ་ལས་ནམ་་་་་
666



ཡང་འདའ་བར་མི་བྱེད་པ་ཞིག་གནས་པ་ལས། དེ་ལ་རྒྱལ་པོས་བཀའ་སྩལ་
པ། མདུན་ན་འདོན་ཤེས་པར་གྱིས་ཤིག ཁྱོད་ཀྱིས་དམ་ལ་གནས་པ་ལེགས་
སོ། །བདེན་པར་སྨྲ་བ་ལེགས་ཀྱི་ད་དུང་དམ་ཚིག་ལ་གནས་པར་གྱིས་ཤིག་
དང༌། དམ་ཚིག་གིས་ནི་འགྲོ་བ་རྣམས་ཀྱི་ཡིད་དུ་འོང་བ་དང་ཀུན་གྱིས་
བཀུར་བར་འགྱུར་རོ། །མདུན་ན་འདོན་གྱིས་གསོལ་པ། ལྷ་ལགས་དམ་ཚིག་
ཅེས་བགྱི་བ་བདེན་པར་སྨྲ་བ་ལགས་སམ། བཀའ་སྩལ་པ། མདུན་ན་འདོན་
དམ་ཚིག་འདི་ནི་བདེན་པར་སྨྲ་ཞིང་དམ་བཅས་པ་ལྟར་བྱེད་པའོ། །གསོལ་
པ། ལྷ་ལགས་བདེན་པར་སྨྲ་བས་འཇིག་རྟེན་འདིའི་བྱ་བ་ཡོངས་སུ་རྫོགས་
པ་བདེན་པར་སྨྲ་བའི་དམ་ཚིག་ལགས་ན། བླ་མ་དང་སངས་རྒྱས་དང་བྱང་
ཆུབ་སེམས་དཔའ་དང་ཕྲད་པར་འགྱུར་ཞིང་མི་འབྲལ་བར་འགྱུར་བའི་་་་་་
དམ་ཚིག་གང་ལགས། བཀའ་སྩལ་པ། མདུན་ན་འདོན་བླ་མ་དང་སངས་
རྒྱས་དང་བྱང་ཆུབ་སེམས་དཔའ་དང་ཕྲད་པར་འགྱུར་ཞིང་མི་འབྲལ་བར་
འགྱུར་བའི་དམ་ཚིག་གང་ཡིན་པ་དེ་བསྟན་ན་ཁྱོད་ཡིད་ཆེས་པར་མི་འགྱུར་
ལ། དེའི་དབང་གིས་མདུན་ན་འདོན་ཁྱོད་མནར་མེད་པར་སོང་ན་མ་
ལེགས་སོ། །གསོལ་པ། སའི་བདག་པོ་ཡིད་མི་ཆེས་པ་མ་མཆིས་སོ། །བཀའ་
སྩལ་པ། དུས་གསུམ་གྱི་དེ་བཞིན་གཤེགས་པ་ཐམས་ཅད་ཀྱི་སྐུ་དང་གསུང་
དང་ཐུགས་དང་ཡེ་ཤེས་མི་ཟད་པ་ཞེས་བྱ་བའི་དམ་ཚིག་ལ་གནས་པར་་་་་
བྱས་ན་བླ་མ་དང་སངས་རྒྱས་ལ་སོགས་པ་དང་མི་འབྲལ་བར་འགྱུར་རོ། །
གཞན་ཡང་སངས་རྒྱས་ཀྱི་ཞིང་ཁམས་ཡོན་ཏན་རིན་པོ་ཆེ་བསམ་གྱིས་མི་་་་
ཁྱབ་པ་ཡང་མཐོང་བར་འགྱུར་རོ། །གསོལ་པ། དམ་ཚིག་དེ་མ་འཚལ་ལོ། །
བཀའ་སྩལ་པ། མདུན་ན་འདོན་ཐོག་མར་རང་གི་སེམས་ལ་སོ་སོར་རྟོགས་
667



ལ། དེའི་རྗེས་ལ་སེམས་དེ་ཡང་བསམ་གྱིས་མི་ཁྱབ་པའི་དབྱིངས་ལ་ཞོག་
ཅིག་དང༌། དེས་ན་དམ་ཚིག་ཐམས་ཅད་ཡོངས་སུ་རྫོགས་ཤིང་སངས་རྒྱས་
ཐམས་ཅད་དང་ཕྲད་པར་འགྱུར་རོ་ཞེས་གསུངས་ནས་ཅང་མི་གསུང་བར་
གྱུར་ཏེ། མདུན་ན་འདོན་གྱིས་ཀྱང་དམ་ཚིག་དེ་ཡིད་ལ་བྱས་པ་ཙམ་གྱིས་
སངས་རྒྱས་ཀྱི་ཞིང་ཁམས་ཡོན་ཏན་རིན་པོ་ཆེ་བསམ་གྱིས་མི་ཁྱབ་པ་རྣམས་
མཐོང་བར་གྱུར་ཏེ། མདུན་ན་འདོན་དམ་ཚིག་རྡོ་རྗེ་ཞེས་བྱ་བའི་རྣལ་
འབྱོར་པ་དེའི་ཚུལ་ནི་དེ་འདྲའོ། །དེ་བཞིན་པདྨའི་རྡོ་རྗེ་དཔལ། ཞེས་བྱ་བ་
ནི། དཔལ་ཨུ་རྒྱན་གྱི་ཡུལ་དེ་ཉིད་ན་ཞིང་བ་པདྨའི་རྡོ་རྗེ་ཞེས་བྱ་བ་སྔ་ནས་
བདག་དང་བདག་གིར་འཛིན་པ་ཤས་ཆུང་བ་གཙང་བ་དང་མི་གཙང་བའི་
རྣམ་པར་རྟོག་པས་དམན་པ་ཞིག་གནས་པ་ལས། དེ་དུས་གཞན་ཞིག་ན་སཱ་
ལུའི་ཞིང་རྨེད་པ་ལས། ཞིང་གི་ལས་ཀྱིས་སུན་པར་གྱུར་ཅིང་སྐྱོ་ཤས་ཆེར་
སྐྱེས་ནས་དེས་བསམ་པ། ཨུ་རྒྱན་གྱི་གནས་འདི་ནི་རྣལ་འབྱོར་པས་གང་
ཞེས་གྲགས་ན། ཁོ་བོ་ཡང་རྣལ་འབྱོར་པ་གཅིག་ལ་ཡང་དག་པའི་ལམ་
བཙལ་ལ། རྣལ་འབྱོར་གྱི་སྤྱོད་པ་སྤྱད་པར་བྱའོ་ཞེས་དམ་བཅས་པ་ལས།
དེའི་ལྷག་པའི་བསམ་པ་རྒྱ་ཆེན་པོ་དེ་རྣལ་འབྱོར་པ་མདུན་ན་འདོན་གྱིས་་་
མཁྱེན་ཅིང་སྐལ་བ་དང་ལྡན་པར་གཟིགས་ནས། ཞིང་པ་པདྨའི་རྡོ་རྗེ་གང་
ན་བ་དེར་བྱོན་ནས་ཞིང་པ་པདྨའི་རྡོ་རྗེས་མཐོང་ནས་རབ་ཏུ་དགའ་བ་ཐོབ་
སྟེ། རྐང་པ་ལ་སྤྱི་བོས་གཏུགས་ཏེ། འདི་སྐད་ཅེས་སྨྲས་ཏེ། ཀྱེ་སྐྱེས་བུ་
ཆེན་པོ་ཁྱོད་ནི་རྣལ་འབྱོར་པ་འགའ་ཞིག་ལགས་གྲང་ན། ཁོ་བོ་ལ་རྣལ་
འབྱོར་གྱི་སྤྱོད་པ་བསྟན་དུ་གསོལ་ཞེས་སྨྲས་པ་དང༌། མདུན་ན་འདོན་གྱིས་
སྨྲས་པ། རིགས་ཀྱི་བུ་རྣལ་འབྱོར་པ་ཐམས་ཅད་ཀྱི་སྤྱོད་པ་རླབས་པོ་ཆེ་
668



སངས་རྒྱས་ཐམས་ཅད་ཀྱི་ཡུལ་ལ་འཇུག་པ་རྣལ་འབྱོར་རྟོག་པའི་རླུང་ཚུབ་
ཀྱིས་མི་བསྒུལ་བའི་སྤྱོད་པ་ལ་སྤྱད་པར་གྱིས་དང་རྣལ་འབྱོར་པ་མཐར་ཕྱིན་
པར་འགྱུར་རོ་ཞེས་བསྒོ་ནས་རང་གི་རྣལ་འབྱོར་གྱི་གནས་སུ་སོང་བར་གྱུར་
ཏོ། །ཞིང་པ་པདྨའི་རྡོ་རྗེས་རྣལ་འབྱོར་པ་ཐམས་ཅད་ཀྱི་སྤྱོད་པ་རླབས་པོ་
ཆེ། སངས་རྒྱས་ཀྱི་ཡུལ་ལ་འཇུག་པ་རྣམ་པར་རྟོག་པའི་རླུང་གིས་མི་བསྐྱེལ་
པ་ལེགས་པར་རྟོགས་ཤིང༌། དཔལ་ཨུ་རྒྱན་གྱི་གནས་དེ་ཉིད་ཀྱང་སྐད་ཅིག་
དེ་ཉིད་ལ་རིན་པོ་ཆེ་སྣ་ཚོགས་པར་མཐོང་ཞིང་། གསང་སྔགས་ཀྱི་ཚུལ་གྱིས་
སྤྱད་པ་སྤྱོད་པའི་རྣལ་འབྱོར་མ་གྲུབ་པ་བརྙེས་པ་འབའ་ཞིག་གིས་ཡོངས་སུ་
གང་བར་མཐོང་སྟེ། རྣལ་འབྱོར་པ་པདྨའི་རྡོ་རྗེའི་ཚུལ་ནི་དེ་འདྲའོ། །
དཔལ་ལྡན་ལྷན་ཅིག་སྐྱེས་རྡོ་རྗེ་ཞེས་བྱ་བ་ནི། དཔལ་ཨུ་རྒྱན་གྱི་གནས་དེ་
ཉིད་ན་ཆང་འཚོང་བ་ལྷན་ཅིག་སྐྱེས་པའི་རྡོ་རྗེ་ཞེས་པ་གནས་པ་ལས་ཆང་
འཚོང་བ་དེས་བསམ་པ། ཨེ་མའོ་ཁོ་བོ་ནི་རྟག་པར་འཇིག་རྟེན་ཐམས་ཅད་
བྱ་བ་འཆོར་བར་བྱེད་པའི་ཆང་འདི་ལ་སྤྱོད་ཅིང་། གཞན་ལ་འཚོང་བ་ནི་
ཆང་མ་ཡིན་གྱི། མ་ལ་ད་ནི་ལྷན་ཅིག་སྐྱེས་པའི་ཆང་ཞེས་བྱ་བ། དུས་གསུམ་
གྱི་སངས་རྒྱས་ཐམས་ཅད་ཀྱིས་གསོལ་པ་ཞིག་ཡོད་ཀྱང་ཟེར་ལ། དེ་ད་
ལྟ་དཔལ་ཨུ་རྒྱན་གྱི་གནས་འདི་ན་བཞུགས་པའི་རྣལ་འབྱོར་པ་རྣམས་ཀྱིས་
སྤྱོད་ཅེས་གྲགས་པས། ཁོ་བོས་ཀྱང་རྣལ་འབྱོར་པ་འགའ་ཞིག་ལ་ཆང་དེ་
བཙལ་ལ་ལོངས་སྤྱོད་ཅིང་གཞན་དག་ལ་ཡང་བསྟན་པར་བྱའོ་ཞེས་སེམས་
ལ་དྲན་ཅིང་ཚིག་ཏུ་ཡང་བརྗོད་ནས་དེ་ཀུན་ཏུ་འགྲོ་ཞིང་། ཁོ་བོ་ལ་ལྷན་
ཅིག་སྐྱེས་པའི་ཆང་གི་རོ་བསྟན་དུ་གསོལ་ཞེས་རྟག་པར་བརྗོད་པ་ལས།
དེའི་སེམས་རྒྱ་ཆེན་པོ་དེ་དག་རྣལ་འབྱོར་པ་པདྨའི་རྡོ་རྗེས་མཁྱེན་ཅིང་ཕྱག་
669



，
-
ས
རྒྱ་ཆེན་པོའི་འབྲས་བུ་མངོན་དུ་བྱེད་པར་གཟིགས་ནས། ཆང་འཚོང་བ་ག་
ལ་བ་དེར་བྱོན་ནས། ཕྱག་བརྐྱང་བ་ཙམ་གྱིས་ཆང་འཚོང་བ་དེ་རབ་ཏུ་
དགའ་ནས། རྣལ་འབྱོར་པ་པདྨའི་རྡོ་རྗེའི་ཞབས་ལ་མགོ་བོས་གཏུགས་ནས་
འདི་སྐད་ཅེས་གསོལ་ཏོ། །སྐྱེས་བུ་ཆེན་པོ་ཁོ་བོ་ལ་ལྷན་ཅིག་སྐྱེས་པའི་
བཏུང་བ་བསྟན་དུ་གསོལ་ཞེས་ཞུས་པ་དང༌། རྣལ་འབྱོར་པ་པདྨའི་རྡོ་རྗེས་
འདི་སྐད་ཅེས་གསུངས་སོ། །རིགས་ཀྱི་བུ་སུས་ཀྱང་མ་བྱས་པའི་ཆང་དེ་
བཞིན་གཤེགས་པ་རྣམས་ཀྱིས་གསོལ་པ་ཟད་པ་མེད་པ་མ་རིག་པའི་གཉིད་
སངས་པར་བྱེད་པ། འཁོར་བ་གྲོང་དགོན་པར་ངལ་བ་ལས་དབུགས་འདོན་
པར་བྱེད་པ་འཐུང་ཞིག དེ་ནི་འདི་ལྟ་སྟེ། སངས་རྒྱས་ཐམས་ཅད་ཀྱི་ཡུལ་
ལ་འཇུག་པ་མི་ཟད་པའི་ཟ་མ་ཏོག་ཅེས་བྱ་བ་ཡང་ཡིན་ལ། བསམ་གྱིས་མི་
ཁྱབ་པའི་ཡུལ་ཞེས་བྱ་བ་ཡང་ཡིན་ཏེ། རིགས་ཀྱི་བུ་ཏིང་ངེ་འཛིན་དེ་ལ་
མཉམ་པར་ཞོག་དང་། གདོད་ལྷན་ཅིག་སྐྱེས་པའི་ཆང་སངས་རྒྱས་རྣམས་
ཀྱིས་གསོལ་པ། འགྲོ་བ་ཀུན་ལ་འགྱེད་ནུས་པ་ཁྱོད་ཀྱིས་མྱོང་ཞིང་སྐོམ་པ་
སེལ་བར་འགྱུར་རོ་ཞེས་བསྒོ་ནས་རྣལ་འབྱོར་གྱི་གནས་སུ་གཤེགས་སོ། །
ཆང་འཚོང་དེས་ཀྱང་ཏིང་ངེ་འཛིན་ལ་གཞག་པ་ཙམ་གྱིས་ལྷན་ཅིག་སྐྱེས་་་་་
པའི་བཏུང་བ་ཟད་པ་མེད་པའི་གཏེར་ཞེས་བྱ་བ་ཉམས་སུ་མྱོང་སྟེ། རྣལ་
འབྱོར་པ་ལྷན་ཅིག་སྐྱེས་པའི་རྡོ་རྗེའི་ཚུལ་ནི་དེ་འདྲའོ། །དེ་བཞིན་དགའ་
བའི་རྡོ་རྗེ་དཔལ། ཞེས་བྱ་བ་ནི། དཔལ་ཨུ་རྒྱན་གྱི་གནས་འདི་ཉིད་ན་ཐ་ག་
བ་དགའ་བའི་རྡོ་རྗེ་ཞེས་བྱ་བ། གང་དག་ལ་དགའ་བའི་སེམས་བསྐྱེད་པ་
གཅིག་གནས་པ་ལས། - ཐ་ག་བ་ཟླ་བོ་དག་ལ་རྣལ་འབྱོར་གྱི་སྤྱོད་པ་སྤྱད་
པའི་བསྔགས་པ་འབའ་ཞིག་བརྗོད་ཅིང་། བདག་ཉིད་ཀྱང་དེ་ལྟར་སེམས་
，
670



ཏེ། མ་ལ་བདག་ནི་དཀྱིལ་འཁོར་གྱི་འཁོར་ལོ་སྔོན་དུ་འགྲོ་བས་བླ་མ་དག་
ལས་མངོན་པར་དབང་བསྐུར་བ་ཐོབ་སྟེ། མཚན་མ་མེད་པའི་གནས་ལ་
གནས་ཤིང་རྣལ་འབྱོར་པ་དེ་དག་དང་འགྲོགས་ཏེ། དེ་དག་གི་ཞབས་ལ་
བསྙེན་བཀུར་བྱེད་ཅིང་ཅི་མ་རུང་ཞེས་ཡིད་ལ་རྟག་ཏུ་བྱེད་པ་ལས། ཐ་ག་
བ་དེས་དེ་མ་ཐག་ཏུ་བྱ་བ་ལྷག་མ་དག་སྤངས་ཏེ། བླ་མ་དམ་པ་དག་ལས་
ཡོངས་སུ་རྙེད་དེ། ཡོངས་སུ་རྙེད་ནས་མཚན་མ་མེད་པའི་གནས་ལ་ནམ་
ཞིག་འགོད་པར་འགྱུར་བའི་བླ་མ་དེ་འདྲ་བ་ཚོལ་ཚོལ་བ་ལས། རྣལ་འབྱོར་
པ་ལྷན་ཅིག་སྐྱེས་པའི་རྡོ་རྗེ་ཞེས་བྱ་བ། བླ་མ་དམ་པ་རྣམས་བསྙེན་བསྙེན་
པ་ཞིག དེ་ལྟར་ཆང་འཚོང་བའི་གྲོང་ན་རྣལ་འབྱོར་གྱི་སྤྱོད་པ་མཛད་དོ་
ཞེས་ཐོས་ནས། རྣལ་འབྱོར་པ་དེ་ག་ལ་བ་དེར་སོན་པ་ལས། རྣལ་འབྱོར་པ་
དེས་ཐ་ག་བ་དེའི་སེམས་ཀྱི་རྒྱུད་རྗེས་སུ་རྟོགས་ཏེ། འདི་སྐད་ཅེས། ཀྱེ་ཐ་ག་
བ་ཁྱེད་ཀྱིས་བསམ་པ་རྒྱ་ཆེན་པོ་དེ་མཆོག་ཏུ་ལེགས་སོ། །མྱུར་བ་མྱུར་བར་
དཀྱིལ་འཁོར་གྱི་འཁོར་ལོ་དམ་པར་ཞུགས་ཤིག་དང་སྐྱེས་བུ་དམ་པ་ཁྱོད་་་་
ཀྱིས་བསམ་པ་རྒྱ་ཆེན་པོ་ཁོ་བོས་མྱུར་དུ་བསྐང་སྟེ། ཞེས་སྨྲས་པ་དང༌། ཐ་
ག་བ་རབ་ཏུ་དགའ་ནས་ཞབས་ལ་སྤྱི་བོས་གཏུགས་ཏེ། དཀྱིལ་འཁོར་སྔོན་
དུ་འགྲོ་བས་མངོན་པར་དབང་བསྐུར་བ་བླངས་པ། ཐ་ག་བ་དེ་ལ་མཚན་མ་
མེད་པའི་གནས་ལ་གནས་པ། སངས་རྒྱས་ཐམས་ཅད་ཀྱི་ཡུལ་ལ་འཇུག་
པ་ཡང་དག་པར་ཐོབ་ཅིང་རྣལ་འབྱོར་པ་གཞན་དག་ལ་ཡང་བསྙེན་བཀུར་
ཞིང་། ཐ་ག་བའི་ཚུལ་སྤྱོད་འཛིན་ཅིང་། རྣལ་འབྱོར་གྱི་སྤྱོད་པ་བྱེད་དེ།
རྣལ་འབྱོར་དགའ་བའི་རྡོ་རྗེའི་ཚུལ་ནི་དེ་འདྲའོ། །རྡོ་རྗེ་དང་ལྡན་བྲམ་ཟེ་
མོ། །ཞེས་བྱ་བ་ནི། དཔལ་ཨུ་རྒྱན་གྱི་གནས་དེ་ཉིད་ན་བྲམ་ཟེ་མོ་རྡོ་རྗེ་ཞེས་
671



བྱ་བ་ཁྲུས་དང་གཙང་སྦྲ་མཐར་ཕྱིན་པ། ཁྲུས་དང་གཙང་སྦྲ་དེ་ཙམ་གྱིས་
དག་པ་དང་གྲོལ་བར་འཛིན་པ་ཞིག་གནས་པ་ལས། དེ་དུས་གཞན་ཞིག་ན་
འཇུག་ངོགས་ན་ཁྲུས་བྱེད་ཅིང་། དེའི་མཐར་རང་གི་སྡུག་པའི་ལྷ་ལ་མཆོད་
ཅིང་གནས་པ་ལས། རྣལ་འབྱོར་པ་དགའ་བའི་རྡོ་རྗེ་ཞེས་བྱ་བ་དེས་བྲམ་ཟེ་
མོ་དེའི་སྔ་ཕྱིའི་ལོ་རྒྱུས། ཐ་ག་བ་གཅིག་ནས་གཅིག་ཏུ་བརྒྱུད་པ་ལས་ཐོས་
ཏེ། བྲམ་ཟེ་མོ་དེ་རྗེས་སུ་གཟུང་བར་བཞེད་དེ། བྲམ་ཟེ་མོ་དེའི་འཇུག་
ངོགས་སུ་ཐ་ག་བ་དེ་སོང་བ་དང༌། བྲམ་ཟེ་མོ་དེ་ཡང་དེ་ན་ཁྲུས་བྱེད་པ་
དང་ཕྲད་དེ། བྲམ་ཟེ་མོ་དེ་ལ་འདི་སྐད་ཅེས་སྨྲས་སོ། །ཅི་བྲམ་ཟེ་མོ་ཁྱོད་དེ་
ལྟར་ཁྲུས་བྱས་པས་ཕྱིའི་དྲི་མ་འབའ་ཞིག་དག་པར་ལྟའམ། འོན་ཏེ་ནང་
ཡང་དག་པར་ལྟ། བྲམ་ཟེ་མོས་སྨྲས་པ། གཉི་ག་དག་པར་ལྟ་སྟེ། ལེགས་
ལྡན་ཆེན་པོ་ཚངས་པས་ཀྱང་དེ་སྐད་ཅེས་བསྟན་ནོ། །རྣལ་འབྱོར་པ་དགའ་
བའི་རྡོ་རྗེས་སྨྲས་པ། བྲམ་ཟེ་མོ་ཁྱོད་ཀྱིས་ཕྱིའི་དྲི་མ་དག་པ་ལ་ནི་ཁོ་བོ་མི་
འགེགས་ཀྱི། གལ་ཏེ་ཁྱོད་ཀྱི་ཕྱིའི་ཁྲུས་ཀྱིས་ནང་གི་བདག་ཉིད་ཅན་ཡང་
དག་པར་འདོད་པ་ལྟ་ན་ནི་ཁོ་བོ་དག་པར་མི་འདོད་དེ། དེ་ཡང་ཇི་སྐད་དུ།
གལ་ཏེ་ཁྲུས་ཀྱིས་དག་ལྟ་ན། །ཉ་པ་རྣམས་ཀྱང་དོན་བྱས་ཤིང༌། །ཉིན་དང་
མཚན་དུ་གནས་པ་ཡི། །ཉ་ལ་སོགས་པ་སྨོས་ཅི་དགོས། །ཞེས་གསུངས་ལ།
གཞན་ཡང་སཱ་ལུའི་ས་བོན་ལས་ནི་སཱ་ལུ་ཉིད་འབྱུང་གི་ཁྲེ་རྒོད་ནི་མ་ཡིན་ཏེ།
བྲམ་ཟེ་མོ་དེ་བཞིན་དུ་ཉོན་མོངས་པའི་གཞི་ལས་ཉོན་མོངས་པ་ཉིད་སྐྱེའི་་་
རྣམ་པར་བྱང་བ་ནི་མ་ཡིན་ནོ། །བྲམ་ཟེ་མོས་སྨྲས་པ། འོ་ན་གང་གིས་ནང་
གི་བདག་ཉིད་ཀྱང་དག་པར་འགྱུར་བའི་ཁྲུས་དེ་ཁོ་མོ་ལ་བསྟན་དུ་གསོལ།
རྣལ་འབྱོར་པས་སྨྲས་པ། གང་ལུས་དང་ངག་གི་འབད་པ་མེད་པའི་ཁྲུས་
672



ཀྱིས་དག་པར་གྱིས་ཤིག་དང་། ཁྱོད་ཀྱི་ཕྱི་ནང་མ་ལུས་པ་དག་པར་འགྱུར་
རོ། །སྨྲས་པ། སྐྱེས་བུ་ཆེན་པོ་དེ་ལྟ་བུའི་ཁྲུས་དེ་ཁོ་མོས་མ་འཚལ་གྱི། ལེགས་
པར་བསྟན་དུ་གསོལ་ཞེས་སྨྲས་ནས། སྙིམ་པ་མེ་ཏོག་གིས་བཀང་སྟེ་རང་
ཉིད་ཀྱི་སྟོད་གཡོགས་དང་བཅས་པ་ཕུལ་ལོ། །རྣལ་འབྱོར་པས་སྨྲས་པ།
བྲམ་ཟེ་མོ་ནམ་མཁའ་ཡོངས་སུ་དག་པའི་དབྱིངས་ནས་སྤྲིན་དག་བྱུང་ནས་
དེ་ཉིད་དུ་ཐིམ་པའམ། ཆུ་ཀླུང་ཡོངས་སུ་དག་པ་ལས་ཉ་དག་བྱུང་བ་ཇི་ལྟ་
བ་བཞིན་དུ། བྲམ་ཟེ་མོ་ཁྱོད་ཀྱི་སེམས་ལ་ལྟ་བར་གྱིས་དང་། གདོད་སངས་
རྒྱས་ཐམས་ཅད་ཀྱི་ཡུལ་ལ་འཇུག་པའི་ཡེ་ཤེས་ཀྱི་ཆུ་ཞེས་བྱ་བས་བདག་ཏུ་
ལྟ་བའི་དྲི་མ་མ་ལུས་པ་འདག་པར་འགྱུར་རོ་ཞེས་བསྒོ་ནས་རང་གི་གནས་
སུ་དེངས་ཏེ། བྲམ་ཟེ་མོ་དེས་ཀྱང་སངས་རྒྱས་ཐམས་ཅད་ཀྱི་ཡུལ་ལ་འཇུག་
པའི་ཡེ་ཤེས་ཀྱི་ཆུ་ཇི་ལྟ་བ་བཞིན་དུ་རྟོགས་ཏེ། བདག་ཏུ་ལྟ་བའི་དྲི་མ་ཅན་
གྱི་བྲམ་ཟེ་གཞན་རྣམས་ཀྱང་འདྲེན་ཅིང་གནས་ཏེ། བྲམ་ཟེ་མོ་དེའི་ཚུལ་ནི་
དེ་འདྲའོ། །དེ་བཞིན་དུ་གྲུབ་པའི་རྡོ་རྗེ་དཔལ་ཞེས་བྱ་བ་ནི། དཔལ་ཨུ་རྒྱན་
གྱི་གནས་འདི་ཉིད་ན་འདྲེག་མཁན་གྲུབ་པའི་རྡོ་རྗེ་ཞེས་བྱ་བ་གནས་པ་་་་་་
ལས། དེ་དམན་པའི་ལུས་ཀྱིས་ཡིད་བྱུང་ནས། བྲམ་ཟེ་མོ་རྡོ་རྗེ་ཞེས་བྱ་བའི་
རྣལ་འབྱོར་མ་ཞིག་ཡོད་པ་ཐོས་ནས། དེའི་དྲུང་དུ་ཕྱིན་པ་དང་རྣལ་འབྱོར་
མ་དེས་ཀྱང་དེའི་བསམ་པ་རྟོགས་ནས་དེ་ལ་གསོ་སྦྱོང་གི་སྡོམ་པ་བྱིན་ཏེ།།
བཅོམ་ལྡན་འདས་སངས་རྒྱས་ཐམས་ཅད་མཉམ་པར་འདུས་པ་ཞེས་བྱ་་་་་་
བའི་དཀྱིལ་འཁོར་དུ་བཀོད་ཅིང་། རྟོག་པའི་རྣལ་འབྱོར་ལ་མཐར་ཕྱིན་
པར་གྱུར་ཏེ། དེའི་སེམས་ཀྱི་མོས་པ་དང་ལྷག་པའི་བསམ་པ་རྒྱ་ཆེན་པོ་རྣལ་
འབྱོར་མ་དེས་མཁྱེན་ནས། འདྲེག་མཁན་དེ་ལ་སངས་རྒྱས་ཐམས་ཅད་ཀྱི་
673
་ ་



ཡུལ་དུ་འཇུག་པ་ནས་ནམ་མཁའ་མཛོད་ཀྱི་གཏེར་ཞེས་བྱ་བ་སྐད་ཅིག་ཙམ་
གྱིས་བསྟན་པ་དང་། འདྲེག་མཁན་དེས་ཀྱང་སྐད་ཅིག་དེ་ཉིད་ལ་ཏིང་ངེ་
འཛིན་དེ་ཡིད་ལ་བྱས་པ་ཙམ་གྱིས་ལྷའི་མིག་ལ་སོགས་པ་མངོན་པར་ཤེས་
པ་ལྔ་དང་ཡང་ལྡན་ལ། རྣལ་འབྱོར་གྱི་སྤྱོད་པས་འགྲོ་བ་གཞན་གྱི་དོན་
མཛད་ཅིང་གནས་ཏེ། རྣལ་འབྱོར་པ་གྲུབ་པའི་རྡོ་རྗེའི་ཚུལ་ནི་དེ་འདྲའོ། །
དཔལ་ལྡན་གཤིན་རྗེའི་རྒྱལ་པོ་འདི། ཞེས་བྱ་བ་ནི། གོང་དུ་བརྗོད་པའི་
ལྷན་ཅིག་སྐྱེས་པའི་ཏིང་ངེ་འཛིན་སངས་རྒྱས་ཐམས་ཅད་ཀྱི་ཡུལ་ལ་འཇུག་
པ་བསམ་དུ་མེད་པ་ཐོགས་པ་མེད་པ། ནམ་མཁའ་མཛོད་ཀྱི་གཏེར་ཞེས་བྱ་
བ་ཐ་སྙད་སྣ་ཚོགས་པས་མཚན་མ་འདི་ཉིད་དེ། ཏིང་ངེ་འཛིན་འདི་ཉིད་
ཀྱིས་ཁམས་གསུམ་པ་ཐམས་ཅད་ཀྱི་བདག་ཏུ་རྟོག་པའི་བགེགས་མཐར་་་་་་
བྱེད་པའི་ཕྱིར་རོ། །དེ་བས་ན་གཤིན་རྗེ་སྟེ། གང་ལ་གཤིན་རྗེའི་ངང་ཚུལ་
ཡོད་པ་དེ་ནི་གཤིན་རྗེ་ཞེས་བྱ་ཞིང་། དེས་བདག་ཅག་རྣམས་ཀྱི་དཔལ་དུ་
བྱེད་པས། དཔལ་གཤིན་རྗེའི་རྒྱལ་པོ་ཞེས་བྱའོ། །འདི་ཞེས་བྱ་བ་ནི་བྱེད་
པའི་སྒྲ་རུ་སྦྱར་ཏེ། འདི་ལྟར། དཔལ་ལྡན་འཁོར་ལོའི་མངོན་བརྗོད་པས། །
ཞེས་བྱ་བས། སྲིད་པའི་འཁོར་ལོ་གང་ཞིག་དཔལ་གྱི་འབྱོར་པ་ཕུན་སུམ་
ཚོགས་པར་མངོན་པར་བརྗོད་ཅིང་སྟོན་པ་སྟེ། འཁོར་ལོའི་ནི་ལུས་སུ་བྱ་
བའི་ཚིག་གོ །དེ་བས་ན། དཔལ་ལྡན་འཁོར་ལོའི་མངོན་བརྗོད་པ། །ཞེས་
བྱའོ། །བླ་མ་དགེ་སློང་གཉིད་ལོག་པ་ཞེས་བྱ་བ་ནི་སའི་བདག་པོ་དབང་
པོའི་བློ་རྒྱལ་སྲིད་ཀྱི་འབྱོར་པས་རབ་ཏུ་གཡེངས་པར་གྱུར་པ་ལས། དཔལ་
མོ་བདག་གིས་རྒྱལ་སྲིད་ཀྱི་འབྱོར་པ་སྤོང་བ་ལ་བཀོད་དེ། ཤཱཀྱའི་དགེ་སློང་
གྱིས་ཞེས་བསྒོས་ནས། དེས་ཀྱང་རྒྱལ་སྲིད་ཀྱི་འབྱོར་པ་མཆིལ་མའི་ཐལ་བ་
674
་
་
:་



ལྟར་བོར་ནས། དགེ་འདུན་གྱི་གཙུག་ལག་ཁང་དུ་དགེ་སློང་གི་དངོས་པོར་
གྱུར་ནས། ཆོས་གོས་ངུར་སྨྲིག་ཡང་དག་པར་བླངས་ཏེ། མཁན་པོ་དང་སློབ་
དཔོན་གྱི་རྗེས་སུ་ཡང་དག་པར་སློབ་པ་ལས། ད་དུང་བློན་པོ་དང་མདུན་ན་
འདོན་ལ་སོགས་པས་བསྙེན་བཀུར་ཞིང་རྗེས་སུ་འབྲངས་པ་ལས། དེའི་དགེ་
བའི་ཕྱོགས་ཀྱི་བགེགས་སུ་གྱུར་ཏོ། །དུས་དེ་ན་ཁོ་མོ་དཔལ་གྱི་རི་ཞེས་བྱ་བ་
ལ་གནས་པ་དང་། དཔལ་མོས་ལྟོས་ཤིག་ས་བདག་ལྟོས། །མི་དབང་ས་
བདག་མིང་པོ་ལྟོས། །ད་དུང་རྒྱལ་སྲིད་འབྱོར་པ་ཡིས། །མི་དབང་རྣལ་
འབྱོར་གེགས་བྱེད་དོ། །ཞེས་ནམ་མཁའ་ལ་སྒྲར་བསྒྲགས་པར་གྱུར་ཏོ། །དེ་
མ་ཐག་ཏུ་ཁོ་མོས་དཔལ་ཨུ་རྒྱན་གྱི་གནས་མི་དབང་དགེ་སློང་ག་ལ་བ་དེར་
ཕྱིན་ནོ། །གཞན་གྱིས་རིག་པར་ཡོང་མ་གྱུར། །ཁོ་མོའི་རྐང་པར་དེ་བཏུད་
ནས། །ཨ་ཧོ་ལཀྵི་ཞེས་ཀྱང་བརྗོད། །དགའ་བའི་མདངས་ཀྱིས་མེ་ཏོག་
གཏོར། །དེ་ལ་ཁོ་མོས་འདི་སྐད་ཅེས། །ཀྱེ་དབང་པོ་ཁྱོད་རྒྱལ་པོའི་འབྱོར་
པས་འཁོར་བའི་གཡང་ས་ཆེན་པོར་ཁྲིད་ པའི་ གནས་ ཡོངས་ སུ་དོར་ལ།
དགེ་སློང་གི་དངོས་པོ་ཟུངས་ཤིག་ཅེས་བསྒོ་བ་ཡིན་ནོ། །ཇི་ག་ད་དུང་དགེ་
སློང་གི་དངོས་པོར་གྱུར་ཀྱང་འདོར་བར་མི་བྱེད་དམ་ཞེས་སྨྲས་སོ། །དགེ་
སློང་དེས་ཁོ་མོ་ལ་འདི་སྐད་ཅེས། སྲིང་མོ་བདག་གིས་ནི་རྒྱལ་སྲིད་མཆིལ་
མའི་ཐལ་བ་ལྟར་བོར་ལགས་ཀྱི། ཡང་སྐྱེ་བོའི་ཚོགས་ཆེན་པོ་འདི་དག་ནི་ད་
ལྟར་ན་བདག་གི་སླད་བཞིན་འབྲང་ལགས་ན། དེ་ལ་བདག་གིས་ཇི་ལྟར་
བསྒྲུབ་པར་བགྱི་བ་གསུངས་ཤིག་ཅེས་ཟེར་བ་ལས། ཁོ་མོས་དེ་ལ་དུར་ཁྲོད་
དུ་སོང་ལ། དེ་ཉིད་ཡིད་ལ་བྱོས་ཤིག་ཅེས་བསྒོ་བ་ན། དགེ་སློང་གིས་བདག་
གི་ངག་གི་རྗེས་སུ་ཞུགས་ཏེ་མཚན་ཕྱེད་ནས་ལངས་ཏེ། མཁན་པོ་དང་དགེ་
675



འདུན་ལ་སོགས་པས་དུར་ཁྲོད་དུ་གནས་པའི་བགེགས་བྱེད་པའི་འཇིགས་
པ་དང་ལྡན་པས་མཁན་པོ་དང་སློབ་དཔོན་ལ་སོགས་པ་གཉིད་ཀྱིས་ཡོངས་
སུ་ནོན་པ་ག་ལ་བ་དེར་སོང་སྟེ། དེ་དག་གིས་མི་ཚོར་བའི་ཚུལ་དུ་རྐང་པ་ལ་
གཏུགས་ནས། གཙུག་ལག་ཁང་ལ་ལྟོས་པ་མེད་པར་དུར་ཁྲོད་དུ་སོང་སྟེ།
དེ་ཉིད་ཡིད་ལ་བྱེད་ཅིང་གནས་པ་ན། རྒྱལ་པོའི་བཙུན་མོའི་ཚོགས་སྔགས་
འཆང་མ་རྣམས་ཀྱིས་དགེ་སློང་དེའི་སེམས་ཀྱི་ལྷག་པའི་བསམ་པ་བརྟན་་་་
ནམ་མི་བརྟན་ཞེས་ཅོ་འདྲི་བར་བསམ་པ་ལས། དགེ་སློང་དེ་སངས་རྒྱས་
ཐམས་ཅད་ཀྱི་ཡུལ་ལ་འཇུག་པའི་ཏིང་ངེ་འཛིན་ཡིད་ལ་བྱེད་པའི་སྟོབས་་་་
ཀྱིས་སྔགས་འཆང་མ་རྣམས་ཀྱིས་མཐོང་བར་མ་གྱུར་ཅིང་། དགེ་སློང་དེའི་
ལཱ་བ་ཙམ་ཞིག་སྣང་བ་ལ་འདི་སྐད་ཅེས་བརྗོད་དེ། ཨེ་མ་ཤཱཀྱའི་དགེ་སློང་
དག་ནི་གཡོ་ཆེ་སྟེ། ལཱ་བ་ལྟར་ལུས་བསྒྱུར་བ་ཡིན་གྲང༌། ལྭ་བ་དེ་ཉིད་
བཟའོ་ཞེས་ལྭ་བ་དུམ་བུར་བྱས་ཏེ་ཁར་སོ་སོར་བཅུག་པ་ལས། སྔགས་
འཆང་མ་དེ་རྣམས་མ་ལུས་པ་ལུག་ལྟ་བུར་གྱུར་ཏེ། ཡུལ་བོར་བོར་ནས་རྒྱལ་
པོའི་ཐད་དུ་ལྷགས་ཏེ། ཀྱེ་རྒྱལ་པོ་ཆེན་པོ་བདག་ཅག་རྣམས་དགེ་སློང་དུར་
ཁྲོད་པས་འདི་ལྟར་བགྱིས་ཏེ། ཨེ་མ་ཀྱི་ཧུད་རྒྱལ་པོས་བསྐྱབ་ཏུ་གསོལ་ཞེས་
བརྗོད་དོ། །རྒྱལ་པོས་བཙུན་མོ་རྣམས་མཐོང་བས་མྱ་ངན་གྱིས་གདུངས་
ནས། དགེ་སློང་ག་ལ་བ་དེར་ཁྲིད་དེ་ཞབས་ལ་གཏུགས་ནས་འདི་སྐད་ཅེས།
འཕགས་པའི་རྣལ་འབྱོར་ལ་ཅོ་དྲིས་པ་བཟོད་པར་གསོལ་ཞེས་སྨྲས་པ་དང་།
དགེ་སློང་གིས་རྒྱལ་པོ་དེ་ལ་འདི་སྐད་ཅེས། ཀྱེ་རྒྱལ་པོའི་བཙུན་མོ་འདི་དག་
གིས་ཁོ་བོའི་ལཱ་བ་ཟོས་པ་ཕྱིར་བྱིན་ཅིག་ཅེས་སྨྲས་པ་དང་། དེ་དག་གིས་ལཱ་
བའི་དུམ་བུ་རྣམས་ཕྱིར་སྐྱུགས་ཏེ། སྔོན་ཇི་ལྟ་བ་བཞིན་བསྒྲུབས་ནས་ཕུལ་
676



བ་ཙམ་གྱིས་ཀྱང་ལུག་ལྟ་བུའི་དངོས་པོ་ལས་སླར་ལོག་པར་གྱུར་ཏེ། དགེ་
སློང་རྣལ་འབྱོར་པ་དེ་ལ་གཞན་དག་ཏུ་ལྭ་བ་པ་ཞེས་ཀྱང་གྲགས་ཏེ། ཏིང་
ངེ་འཛིན་དེའི་བྱིན་གྱིས་བརླབས་པ་ནི་དེ་འདྲའོ། །དེ་བཞིན་དུ་གཞན་ཡང་
གང་ཞིག་ལྷ་ཞེས་བྱ་བ་ནི། གོང་དུ་བརྗོད་པའི་རྣལ་འབྱོར་པ་རྣམས་ལ།
རང་ལས་བྱུང་བའི་བདེ་བ་དང་ལྡན་པས་ལྷ་ཡིན་ལ། དེ་ལས་གཞན་པའི་
ལྷའི་རྣལ་འབྱོར་པ་གཞན་ཡང་ཡོད་དེ། དཔལ་ལྡན་ཀུན་འགྲོའི་མགོན་པོ་
དང༌། ཞེས་བྱ་བ་ནི། དཔལ་ཨུ་རྒྱན་གྱི་གནས་འདི་ཉིད་ན་དཔལ་ཀུན་
འགྲོའི་མགོན་པོ་ཞེས་བྱ་བའི་རྣལ་འབྱོར་པ་ཞིག་དཔལ་ཨུ་རྒྱན་གྱི་གནས་་་་་
ཀུན་ཏུ་འགྲོ་ཞིང་། དེ་ཁོ་ན་ཉིད་ཚོལ་ཚོལ་བ་དང༌། རྣལ་འབྱོར་པ་གྲུབ་
པའི་རྡོ་རྗེ་ཞེས་བྱ་བའི་དྲུང་དུ་ཕྱིན་ཏེ་ལོ་དུ་མ་བསྙེན་བཀུར་ནས། དེ་ཁོ་
ན་ཉིད་སྩལ་དུ་གསོལ་ཞེས་ཞུས་པ་དང་། རྣལ་འབྱོར་པ་དེས་འདི་སྐད་
ཅེས་རིགས་ཀྱི་བུ་དུས་གསུམ་གྱི་དེ་བཞིན་གཤེགས་པ་ཐམས་ཅད་ཀྱི་སྐུ་དང་
གསུང་དང་ཐུགས་ཀྱི་ཡེ་ཤེས་ཀྱི་དེ་ཁོ་ན་ཉིད་ནི། འབད་པ་དང་ཡི་གེ་དང་
བརྡ་དང་བརྗོད་པ་དང་སྒྲའི་ཡུལ་མ་ཡིན་ཏེ། དེ་ཁོ་ན་ཉིད་ནི་སངས་རྒྱས་
ཐམས་ཅད་ཀྱི་ཡུལ་ལ་འཇུག་པ་ཞེས་བྱ་ཡིན་ཏེ། འབད་པ་དང་། ཡི་གེ་
དང་། བརྡ་དང་། བརྗོད་པ་དང་། སྒྲས་རྙེད་པར་མི་འགྱུར་རོ་ཞེས་བརྗོད་
མ་ཐག་ཏུ་ཏིང་ངེ་འཛིན་དེ་ཉིད་མངོན་དུ་གསལ་བར་གྱུར་ཏེ། རྣལ་འབྱོར་
པ་ཀུན་འགྲོའི་མགོན་པའི་ཚུལ་ནི་དེ་འདྲའོ། །དེ་བཞིན་དཔལ་ལྡན་ཐུགས་
རྡོ་རྗེ། ཞེས་བྱ་བ་ནི། དཔལ་དབུ་རྒྱན་གྱི་ཡུལ་འདི་ཉིད་ན་རྣལ་འབྱོར་པ་
ཐུགས་ཀྱི་རྡོ་རྗེ་ཞེས་བྱ་བས། བདག་དང་འགྲོ་བ་ཐམས་ཅད་ཀྱི་སེམས་ཀྱི་
རྒྱུན་ལ་ཀུན་ཏུ་དཔྱོད་ཅིང་སེམས་ཀྱི་རང་བཞིན་ཚོལ་ཏེ་རྣལ་འབྱོར་པ་དག་
677



གི་དྲུང་དུ་འགྲོ་ཞིང་སེམས་ཀྱི་རང་བཞིན་ཅི་འདྲ་བའི་མན་ངག་ཞུ་བ་དང་།
དེས་རྣལ་འབྱོར་པ་ཀུན་འགྲོའི་མགོན་པོ་ཞེས་བྱ་བ། འགྲོ་བ་རྣམས་ལ་
སེམས་ཀྱི་རྒྱུན་ལ་མཁས་པ་ཞིག་ཡོད་ཅེས་ཐོས་ཏེ། དེ་གང་ན་བ་དེར་སོང་
ནས་རྣལ་འབྱོར་པ་དེ་ལ་ཇི་ལྟ་བའི་བསྙེན་བཀུར་ཕུལ་ནས་སེམས་ཀྱི་རང་་་་
བཞིན་དྲིས་པ་དང་། རྣལ་འབྱོར་པ་ཀུན་འགྲོ་མགོན་པོས་འདི་སྐད་ཅེས་
རིགས་ཀྱི་བུ་དཔེར་ན་ནམ་མཁའ་ནི་ཁ་དོག་མ་ཡིན། དབྱིབས་མ་ཡིན།
ཚད་མ་ཡིན། བསྟན་དུ་མེད་པ། རྫས་སུ་གྲུབ་པ་མེད་པའོ། །རིགས་ཀྱི་བུ་དེ་
བཞིན་དུ་འགྲོ་བ་རྣམས་ཀྱི་སེམས་ཀྱི་རྒྱུན་གྱི་རང་བཞིན་ཡང་། ནམ་མཁའ་
ལྟར་ཁ་དོག་མ་ཡིན། དབྱིབས་མ་ཡིན། ཚད་མ་ཡིན། བསྟན་དུ་མེད་པ།
རྫས་སུ་གྲུབ་པ་མེད་པའོ་ཞེས་བརྗོད་པ་ཙམ་གྱིས་རྣལ་འབྱོར་པ་དེས་སངས་
རྒྱས་ཐམས་ཅད་ཀྱི་ཡུལ་ལ་འཇུག་པ་ཞེས་བྱ་བ་ཡང་ཤེས་ཁོང་དུ་ཆུད་ལ།
འགྲོ་བ་རྣམས་ཀྱི་སེམས་ཀྱི་རང་བཞིན་ཡང་ཇི་ལྟ་བ་བཞིན་དུ་ཤེས་པར་་་་་
གྱུར་ཏེ། རྣལ་འབྱོར་པ་ཐུགས་ཀྱི་རྡོ་རྗེ་དེའི་ཚུལ་ནི་དེ་འདྲའོ། །དེ་ལྟར་ཁོ་
མོས་ཀྱང་ལྷན་ཅིག་སྐྱེས་པའི་ཏིང་ངེ་འཛིན་སངས་རྒྱས་ཐམས་ཅད་ཀྱི་ཡུལ་
ལ་འཇུག་པ། བསམ་དུ་མེད་པ། ཐོགས་པ་མེད་པ། ནམ་མཁའ་མཛོད་ཀྱི་
གཏེར་ཞེས་བྱ་བ། འགྲོ་བ་ཐམས་ཅད་ཀྱི་རྒྱུན་རྟོགས་པར་བྱེད་པ་འདི་ཚོལ་
བ་ལས་རྣལ་འབྱོར་པ་ཐུགས་ཀྱི་རྡོ་རྗེ་ཞེས་བྱ་བ་ཞིག་ཏིང་ངེ་འཛིན་འདིའི་
རང་བཞིན་ལ་མཁས་ཞེས་བྱ་བ་ཐོས་ནས། དེའི་དྲུང་དུ་ཕྱིན་ཏེ་ཁོ་མོས་ལོ་
དུ་མར་མཆོག་གི་རྣལ་འབྱོར་པ་དེའི་ཞབས་ལ་བསྙེན་བཀུར་ཏེ། དེའི་
མཐར་ཏིང་ངེ་འཛིན་དེ་གནང་ནས་ཁོ་མོས་དཔལ་གྱི་རི་ལ་ཡིད་ལ་བྱས་པ་
ལས་མངོན་དུ་གྱུར་པ་ཡིན་ཅིང་། སའི་བདག་པོ་དབང་པོའི་བློ་ལ་རྣམ་
，་
678



གྲངས་དུ་མས་བསྟན་ཅིང་ཁོང་དུ་ཆུད་པར་བྱས་ཏེ། རྒྱལ་སྲིད་ཀྱི་འབྱོར་པ་
དང་བྲལ་ནས་དུར་ཁྲོད་དུ་བསྟེན་པ་ལས་མངོན་དུ་གྱུར་པ་ཡིན་ནོ། །ཞེས་
ལྷན་ཅིག་སྐྱེས་གྲུབ་ཀྱི་གདམས་ངག་གི་བརྒྱུད་པའི་ལོ་རྒྱུས་ཙམ་ལས་མ་བྱུང་
ངོ༌། །སྤྱིར་གདུལ་བྱ་སྐལ་ལྡན་ལ་གནས་ངེས་མེད་སྣ་ཚོགས་ནས་ཆོས་ཀྱི་
བདུད་རྩི་འབྱུང་སྟེ། ཇི་ལྟར་སློབ་དཔོན་སངས་རྒྱས་ཡེ་ཤེས་ཞབས་ལ་
བཅོམ་ལྡན་འདས་འཇམ་པའི་དབྱངས་ཀྱིས་མངོན་སུམ་དུ་དབང་བསྐུར་་་་་
ཞིང་རྒྱུད་བཤད་པ་ལྟ་བུའོ། །
བཞི་པ་ལ། བྱ་བ་དང༌། སྤྱོད་པ་དང་། རྣལ་འབྱོར་དང་། རྣལ་འབྱོར་
བླ་མེད་ཀྱི་རྒྱུད་ཀྱི་བཤད་ཐབས་དང་བཞིའི་དང་པོ་ནི། དཔུང་བཟང་གིས་
ཞུས་པའི་རྒྱུད་ཀྱི་འགྲེལ་པ་ལས་བཤད་པ་ལྟར་འཇུག་པ་དང་། སྦྱོར་བ་
དང༌། འགྲུབ་པ་དང་། གྲུབ་པའི་སྤྱོད་པ་དང་བཞིས་བྱ་བའི་རྒྱུད་རྣམས་
བཤད་པར་བྱ་བ་ལ། རྒྱུད་གང་ལ་ཐམས་ཅད་མ་ཚང་ཞིང་མི་གསལ་བ་དག་
ལ། བྱ་བ་སྤྱིའི་བཤད་པའི་རྒྱུད་འཇུག་པའི་སྤྱོད་པ་གཙོ་བོར་སྟོན་པ་གསང་
བ་སྤྱིའི་རྒྱུད། སྦྱོར་བའི་སྤྱོད་པ་གཙོ་བོར་སྟོན་པ་བསམ་གཏན་ཕྱི་མ། སྦྱོར་
བ་དང་འགྲུབ་པའི་སྤྱོད་པ་ཐུན་མོང་དུ་སྟོན་པ་ལེགས་གྲུབ། སྤྱོད་པ་བཞི་
གའི་མཚན་ཉིད་གཏན་ལ་འབེབས་པ་དཔུང་བཟང་གིས་ཞུས་པའི་རྒྱུད་་་་་་་
དང་བཞིས་ཁ་བསྐངས་ལ་བཤད་པར་བྱའོ། །གཉིས་པ་ནི། རྣམ་སྣང་མངོན་
བྱང་གི་འགྲེལ་པར་བཤད་པ་ལྟར། གདུལ་བྱ་དབང་རྣོན་མགོ་སྨོས་པས་གོ་
བ་ལ་རྒྱུད་ཀྱི་མཚན་ཙམ་དང་། དབང་འབྲིང་རྣམ་པར་ཕྱེ་བས་གོ་བ་ལ་
མིང་དེ་ཉིད་ཀྱིས་དོན་རབ་ཏུ་ཕྱེ་བ་ཙམ་བརྗོད་པ་དང་། དབང་རྟུལ་ཚིག་
ལྷུར་ལེན་པ་ལ་ཚིག་དེ་དག་ཉིད་ཀྱི་ཡན་ལག་རྣམ་པར་དབྱེ་བ་བརྟག་པའི་
679



རིམ་གྱིས་རྒྱས་པར་སྤྲོས་ཏེ་འཆད་པའི་སྒོ་གསུམ་དང་། དེ་གསུམ་ག་ལ་
ཡང་། རྒྱུ་དང་ངོ་བོ་དང་འབྲས་བུ་ཕུན་སུམ་ཚོགས་པའི་སྒོ་ནས་སྟོན་པ་པོ་
རང་དོན་ཕུན་སུམ་ཚོགས་པ་དང་། དེས་དཀྱིལ་འཁོར་དང་སྔགས་དང་
ཕྱག་རྒྱ་ལ་སོགས་པའི་སྒོ་ནས་གཞན་དོན་ཕུན་སུམ་ཚོགས་པ་གཉིས། དེ་ལ་
ཡང་དཀྱིལ་འཁོར་གྱི་ཆོ་ག་ལ་ཡང་དག་པར་བརྟེན་པའི་སྤྱོད་པ་དང་། དེ་
ལས་གཞན་རིག་སྔགས་གསང་སྔགས་ལ་སོགས་པ་མཉེས་པར་བྱ་བའི་ཕྱིར་
སྒྲུབ་པ་པོ་རྣམས་ཀྱི་སྤྱོད་པ་འབྲས་བུ་དང་བཅས་པ་གཉིས། དེ་ལ་ཡང་
གསང་སྔགས་མཉེས་པར་བྱ་བ་ལ། འཇུག་པ་དང་། སྦྱོར་བ་དང་། སྒྲུབ་པ་
དང་། དངོས་གྲུབ་ཀྱི་སྤྱོད་པ་དང་བཞི་སྔར་སྤྱོད་རྒྱུད་ཀྱི་མངོན་རྟོགས་ཀྱི་
སྐབས་སུ་བཤད་པ་ལྟ་བུ་སྟེ། དེ་རྣམས་ཀྱིས་བསྡུས་པའི་སྒོ་ནས་རྣམ་སྣང་
མངོན་བྱང་བཤད་པ་བཞིན་དུ་སྤྱོད་རྒྱུད་གཞན་ལའང་ཅི་རིགས་པར་སྦྱར་
ལ་བཤད་པར་བྱའོ། །གསུམ་པ་ནི། རྒྱུད་ཀྱི་བཞུགས་ཚུལ་གླེང་གཞིས་འབྲས་
བུ་ཕུན་སུམ་ཚོགས་པ་དང་དེ་མན་ཆད་ཀྱིས་དེ་ཐོབ་པའི་ཐབས་བསྟན་ལ།
བརྗོད་བྱ་དེ་ཁོ་ན་ཉིད་རྣམ་པ་བཅུ། དེ་ལ་དབྱེ་ན་ཉི་ཤུའམ་སུམ་ཅུ། དེ་
བཤད་པའི་ཐབས་ལ། རྡོ་རྗེ་རྩེ་མོར། རིན་ཆེན་སྒྲོམ་གྱི་ཁ་ཕྱེ་ནས། །ཤེས་
རབ་ཀྱིས་ནི་སྣང་བར་བྱ། །དེ་ནས་གསང་བ་མཆོག་གྱུར་པ། །དམ་པ་ཡང་
དག་བཤད་པར་བྱ། །བྱ་བ་སྒྲུབ་པའི་ཐབས་ཆེན་པོ། །རྟོག་པ་ཐམས་ཅད་
བསྡུས་པ་དང་། །གསང་བའི་བྱེ་བྲག་འབྱེད་བྱེད་ཅིང་། །རྣལ་འབྱོར་
དགོངས་པ་རྣམ་པར་འགྲེལ། །དེ་ཉིད་དམ་པ་ཤེས་བྱེད་པའི། །རྟོག་པ་
ཐམས་ཅད་བསྡུས་པ་དང་། །རྡོ་རྗེའི་རྣལ་འབྱོར་ཆོ་ག་དང་། །འཁོར་ལོའི་
རྣལ་འབྱོར་ཆོ་ག་སྟེ། །མཆོག་ཏུ་གསང་བ་ཞེས་བྱ་བའི། །རྟོག་པ་ཐམས་ཅད་
་་་
680



བསྡུས་པ་དང༌། །དུས་གསུམ་ཁྱད་པའི་བྱ་བར་ལྡན། །གསང་བ་རྣལ་འབྱོར་
ཀུན་འབྱུང་ཞིང་། །བྱ་བ་ཀུན་གྱི་ཐབས་ཆེན་གྱི། །རྟོག་པ་ཐམས་ཅད་བསྡུས་
པ་དང༌། །ཞེས་རྟོག་བསྡུས་བཞི་རྣལ་འབྱོར་གྱི་རྒྱུད་ཐམས་ཅད་ཀྱི་དགོངས་
འགྲེལ་ལམ་བཤད་ཐབས་སུ་གསུངས་ཏེ། སངས་རྒྱས་སངས་རྒྱས་ཚུལ།
དེས་གཞན་དོན་དུ་སྤྲུལ་བཤད་བྱས་པའི་ལྷ་དང་ཆོས་ཀྱི་ཚིག་རྣམས་ཀྱི་ངེས་
པའི་དོན་དུ་བཀྲོལ་ནས་འཆད་པ་བྱ་བ་སྒྲུབ་པའམ་ལས་ཐམས་ཅད་བསྡུས་
པའི་བཤད་པ་དང་། རྩ་བའི་རྒྱུད་ལས། བྷ་གར་ལིངྒ་བཅུག་ནས་སུ། །ཞེས་
སོགས་ལ། བྷ་ག་ཅི་ཡིན་བརྗོད་པར་བྱ། །འཇོམས་པས་བྷ་ག་ཞེས་སུ་
བརྗོད། །ཤེས་རབ་ལུས་འཇོམས་ཉོན་མོངས་པ། །དེ་བས་ཤེས་རབ་བྷ་གར་
བརྗོད། །དེ་བས་རྟགས་ནི་ཅི་ཡིན་བརྗོད། །རྟགས་ནི་མཚན་མ་ཞེས་བྱར་
བཤད། །བློ་ལྡན་ཤེས་རབ་རྟགས་ལས་བྱུང༌། །བྱང་ཆུབ་སེམས་ནི་ཐབས་
ཆེན་པོ། །དེ་ནི་རྟགས་སུ་རབ་ཏུ་བསྒྲགས། །བྷ་གར་ལིངྒ་བཅུག་ནས་སུ། །
འཁོར་ལོའི་དངོས་གྲུབ་བསྒྲུབ་པར་བྱ། །ཞེས་སོགས་ཀྱིས་བཤད་པ་ནི་
གསང་བའི་ཚིག་བྱེ་བྲག་ཏུ་འབྱེད་པའི་བཤད་པ་དང༌། རྩ་རྒྱུད་དུ་བཅོམ་
ལྡན་འདས་ཉིད་ཁྱབ་འཇུག་ལ་སོགས་པར་བཤད་པའི་དགོངས་པ། གཟུང་
བ་ལ་སོགས་ཀུན་སྤངས་པའི། །དག་པ་དེ་བཞིན་ཉིད་རྣམ་ཤེས། །བདག་
དང་ཉོན་མོངས་མེད་པ་སྟེ། །དེ་བས་ང་ནི་ཁྱབ་འཇུག་བཤད། །ཅེས་སོགས་
ལྡེམ་པོར་དགོངས་པ་རྣམ་པར་འགྲེལ་པའི་བཤད་པ་དང་། དངོས་གྲུབ་
ཀྱི་དེ་ཁོ་ན་ཉིད་དང་བདག་དང་ལྷ་དང་དཀྱིལ་འཁོར་གྱི་དེ་ཁོ་ན་ཉིད་་་་་
སོགས་པ་སྟོན་པ་དེ་ཁོ་ན་ཉིད་དམ་པ་ཤེས་པར་བྱེད་པའི་བཤད་པ་དང༌།
རྡོ་རྗེའི་རྣལ་འབྱོར་སྔོན་དུ་བསྙེན་པའི་ཆོ་ག་དང༌། འཁོར་ལོའི་རྣལ་འབྱོར་
681



དཀྱིལ་འཁོར་གྱི་ཆོ་ག་གཉིས་ཀྱིས་རིགས་བསྡུས་པ་མཆོག་ཏུ་གསང་བའི་་་་་
བཤད་པས་ལག་ལེན་སྟོན། དུས་གསུམ་ཁྱབ་པའི་བྱ་བ་དམ་ཚིག་དང་སྡོམ་
པ། གསང་བའི་རྣལ་འབྱོར་སྒོམ་བཟླས་ཏིང་ངེ་འཛིན། འཕྲིན་ལས་ཀུན་
སྒྲུབ་པའི་བྱ་བ་སྦྱིན་སྲེག་སྟེ། དེ་རྣམས་ཅི་རིགས་སུ་སྦྱར་ལ་བཤད་པར་
བྱའོ། །དེ་རྣམས་ནི་ཆེ་ལོང་ཙམ་ཞིག་བསྡུས་པ་ཡིན་གྱི། རྒྱས་པ་ནི་བཤད་
རྒྱུད་ཉིད་ལས་ཤེས་པར་བྱའོ། །
བཞི་པ་ལ། ཐབས་དང་། ཤེས་རབ་དང་། གཉིས་མེད་ཀྱི་རྒྱུད་ཀྱི་
བཤད་ཚུལ་གསུམ་གྱི་དང་པོ་ནི། ཡེ་ཤེས་རྡོ་རྗེ་ཀུན་ལས་བཏུས་པའི་རྒྱུད་
ལས་བཤད་ཐབས་ཀྱི་ཡན་ལག་རྒྱན་བདུན་དུ་གསུངས་ཏེ། གླེང་བསླང་བ་
ལྔ། འཚང་རྒྱ་བའི་ཚུལ་བཞི། རྒྱས་བཤད་མཐའ་དྲུག བཤད་པའི་ཚུལ་བཞི།
ཚོགས་དང་སློབ་མ་ལ་བཤད་པའི་དབྱེ་བ་གཉིས། རྒྱུད་ལ་འཇུག་པའི་གང་
ཟག་ལྔ། དགོས་པ་བདེན་པ་གཉིས་རྣམ་པར་ངེས་པ་སྟེ། བདུན་གྱི་སྒོ་ནས་
བཤད་པའི་ཚུལ། སྒྲོན་གསལ་ལས། རྒྱུད་འདིའི་མིང་ནི་ཅི་ཞིག་ཡིན། །གང་
གི་དོན་དུ་འདི་ཉིད་མཛད། །སུ་ཞིག་བྱེད་པོ་འདི་ཡི་ཚད། །འདི་ཡི་དགོངས་
པའང་ཅི་ཞིག་ཡིན། །རྒྱུད་ཀྱི་མིང་ནི་མཚན་ཡིན་ལ། །སྐྱེ་བོ་འདོད་ཆགས་
ཅན་དོན་དུ། །འདི་ཡི་བྱེད་པོ་རྡོ་རྗེ་སེམས། །ཚད་དག་ཀྱང་ནི་བཤད་བྱ་
སྟེ། །ཆོ་ག་དེ་བཞིན་ལེའུ་དང་། །རིམ་པར་ཕྱེ་དང་དུམ་བུའོ། །དེ་ཉིད་རྣམ་
པ་བཞིར་གྱུར་པ། །གཞུང་ཉིད་ཀྱིས་ནི་གྲངས་ཀྱང་ཡིན། །དགོས་པ་ཡང་ནི་
བཤད་བྱ་སྟེ། །ཞི་སོགས་བྱ་བའི་ཆོ་ག་དང་། །དེ་བཞིན་དངོས་གྲུབ་བརྒྱད་
དང་ནི། །སངས་རྒྱས་ཀྱང་ནི་མཆོག་ཡིན་ནོ། །གླེང་བསླང་བ་ནི་བཤད་ཟིན་
ཏེ། །གཉིས་པ་ཡང་ནི་བཤད་པར་བྱ། །རྒྱུད་དག་དང་ནི་གླེང་གཞི་དང་། ། །
682



ངེས་པའི་ཚིག་དང་རྒྱུ་ཡིན་ནོ། །མི་ཡི་སྐྱེ་བར་འཁྲུངས་པ་ནི། །རྒྱུད་ཅེས་བྱ་
བ་ཡིན་པར་བརྗོད། །བཙུན་མོའི་འཁོར་གྱི་ནང་ནས་ནི། །རབ་ཏུ་བྱུང་བ་
གླེང་གཞི་ཡིན། །འདུལ་ལས་སྡོམ་པ་བསྟན་པ་ནི། །ངེས་པའི་ཚིག་ཅེས་
བཤད་པ་ཡིན། །འབྲས་བུ་འདོད་པས་ཆོས་སྤྱོད་པ། །དེ་ནི་རྒྱུ་ཞེས་བརྗོད་བྱ་
སྟེ། །འདི་ནི་འདོད་ཆགས་བྲལ་ཆོས་ཀྱི། །ཚུལ་ནི་རྣམ་པ་བཞིར་འདོད་དོ། །
འདོད་ཆགས་ཆོས་ཀྱི་ཚུལ་གྱིས་ནི། །དོན་གསལ་རྟོགས་ ཕྱིར་བཤད་པར་
བྱ། །རིགས་ལྔའི་སངས་རྒྱས་བསྐྱེད་པ་ནི། །རྒྱུད་ཅེས་བྱ་བ་ཡིན་པར་
བརྗོད། །སླར་ཡང་རིགས་གཅིག་གྱུར་པ་ནི། །གླེང་གཞི་ཡིན་པར་རབ་ཏུ་
བསྟན། །རྡོ་རྗེ་ལ་སོགས་གཟུང་བ་ནི། །ངེས་པའི་ཚིག་ནི་ཡིན་པར་བཤད། །
སྒེག་པ་ལ་སོགས་སྤྱོད་པ་ནི། །རྒྱུ་ཞེས་བྱ་བ་ཡིན་པར་བཤད། །རྒྱུན་ནི་
གསུམ་པོ་ཉིད་ཀྱང་ནི། །རྣལ་འབྱོར་རྒྱུད་ཚུལ་ལས་བཤད་པའི། །མཐའ་
དྲུག་ཚིག་གིས་ངེས་བྱས་པས། །རྒྱས་བཏབ་དོན་ནི་རབ་རྟོགས་བྱ། །དྲང་བ་
དང་ནི་ངེས་དོན་བཅས། །དགོངས་པས་བཤད་དང་དགོངས་མིན་དང༌། །
ཇི་བཞིན་སྒྲ་དང་མ་ཡིན་ཏེ། །མཐའ་ནི་དྲུག་ཏུ་ཤེས་པར་བྱ། །སྐལ་ངན་
རྣམས་ལ་རྒྱལ་བ་ཡིས། །སྦས་ཏེ་བཤད་པ་དྲང་བའི་དོན། །ཡང་དག་དོན་ནི་
རབ་སྟོན་ཕྱིར། །ངེས་པའི་དོན་ཡང་གསུངས་པ་ཡིན། །མཆོག་འདོད་སེམས་
ཅན་རྣམས་ཀྱི་ཕྱིར། །ཆོས་ཀྱི་དེ་ཉིད་རབ་སྟོན་པ། །འགལ་བའི་ཚིག་གི་སྦྱོར་
བ་ཡིས། །གསུངས་པ་གང་ཡིན་དགོངས་བཤད་དེ། །དབང་པོ་དམན་པའི་
སེམས་ཅན་རྣམས། །རྟོགས་ཕྱིར་མཆོག་ཏུ་གསལ་བ་ཡིས། །དེ་ཉིད་ངེས་
པར་སྟོན་པ་ནི། །དགོངས་པ་མིན་པས་བཤད་པའོ། །དཀྱིལ་འཁོར་སོགས་
དང་ཆོག་ཞིབ་ལས། །སྤྱོད་པ་ཇི་ལྟ་ཇི་ལྟར་གསུངས། །དོན་རྒྱས་བཤད་པ་
683
，



གང་ཡིན་པ། །དེ་ནི་ཇི་བཞིན་སྒྲར་གསུངས་པའོ། །ཀོ་ཊ་བྱ་ལ་སོགས་པའི་
སྒྲ། །འཇིག་རྟེན་བསྟན་བཅོས་ལ་མེད་ཅིང་། །དེ་བཞིན་གཤེགས་པའི་
བརྡར་གྱུར་པ། །དེ་ནི་ཇི་བཞིན་མིན་པར་བསྒྲགས། །མཐའ་དྲུག་དབྱེ་བ་
བསྟན་ནས་ནི། །བཤད་པའི་དབྱེ་བ་བརྗོད་པར་བྱ། །ཚིག་གི་དོན་དང་སྤྱི་ཡི་
དོན། །སྦས་དང་དེ་བཞིན་མཐར་ཐུག་པའོ། །དང་པོ་གཅིག་པུ་ཁོ་ན་ཉིད། །
སྤྱི་ཡི་དོན་གྱི་དབྱེ་བ་གཉིས། །སྦས་པ་རྣམ་པ་གསུམ་དུ་བཤད། །མཐར་ཐུག་
པ་ནི་རྣམ་པ་གཉིས། །སྒྲ་ཙམ་ལ་ནི་རབ་གཞོལ་བའི། །ཕྱི་རོལ་བསྟན་བཅོས་
མཁས་པ་ཡིས། །དེ་ཡི་བཀོད་པ་རབ་བསྟན་པ། །ཡི་གེའི་དོན་ནི་ཡིན་པར་
བཤད། །མདོ་སོགས་ལ་ནི་རབ་ཞུགས་པའི། །འགྱོད་པ་ཟློག་པར་བྱེད་པ་
དང་། །བསྐྱེད་པའི་རིམ་དང་ལྡན་པ་དག །སྤྱི་ཡི་དོན་ནི་ཡིན་པར་
གསུངས། །འདོད་ཆགས་ཆོས་ནི་རབ་སྟོན་དང་། །ཀུན་རྫོབ་བདེན་པ་
རྟོགས་པ་དང༌། །ཡེ་ཤེས་གསུམ་པོ་རྣམ་རྟག་པའི། །སྙིང་པོ་ཡོད་པས་སྦས་
པའོ། །འོད་གསལ་བ་ནི་རབ་སྟོན་དང༌། །ཟུང་དུ་འཇུག་པ་རྟོགས་པ་སྟེ། །
རྣམ་པ་གཉིས་སུ་མཐའ་བཤད་དེ། །མཐའ་ནི་མུར་ཐུག་པ་ཡི་ཚིག །འཆད་
པས་ཉན་པར་འདོད་པ་ལ། །དབྱེ་བ་ཡང་ནི་གཉིས་ཡོད་དེ། །ཚོགས་ལ་
བཤད་པར་བསྟན་པ་དང་། །གཉིས་པ་སློབ་མ་ལ་བཤད་པའོ། །ཇི་བཞིན་སྒྲ་
དང་དགོངས་མིན་དང་། །དྲང་བའི་དོན་དུའང་གང་གྱུར་དང་། །ཡི་གེའི་
དོན་དང་སྤྱི་ཡི་དོན། །ཚོགས་ལ་བཤད་པ་ཡིན་པར་བརྗོད། །ཇི་བཞིན་ཡིན་
སྒྲ་ངེས་དོན་དང་། །དེ་བཞིན་དགོངས་ཏེ་བཤད་པ་དང༌། །སྦས་དང་མཐར་
ཐུག་པ་རྣམས་ནི། །སློབ་མ་ལ་ནི་བཤད་པར་འདོད། །བཤད་པའི་རྒྱུད་ཀྱི་
རྗེས་འབྲངས་ནས། །བདེ་གཤེགས་རྣམས་ཀྱིས་གདུལ་བྱ་ལ། །རིམ་པ་གཉིས་
684



r
，
ལ་བརྟེན་ནས་ནི། །བཤད་པའི་དབྱེ་བ་གསུངས་པ་ཡིན། །རྣམ་པ་ཀུན་དུ་
ཉན་འདོད་པའི། །འཇིག་རྟེན་ངེས་པར་གྱུར་པ་ནི། །བློ་ཡི་རྣམ་པ་དཔག་
མེད་ལས། །གང་ཟག་རྣམ་པ་ལྔར་འདོད་དོ། །ཨུཏྤ་ལ་དང་པད་དཀར་
དང་། །པདྨ་ཙནྡན་རིན་པོ་ཆེ། །རང་བཞིན་ཐ་དད་མིང་གིས་དེ། །ཐམས་
ཅད་མཁྱེན་པས་གསུངས་པ་ཡིན། །དེ་ནི་མ་ལུས་ཐོས་གྱུར་ལ། །འཛིན་པ་ལ་
ནི་རྣམ་པར་མཁས། །སྐད་ཅིག་གིས་ནི་བརྗེད་གྱུར་པ། །ཨུཏྤལ་ཞེས་བྱའི་
གང་ཟག་གོ །གཟུང་བྱ་མང་དུའང་ཐོས་གྱུར་ཀྱང་། །སྟོན་པ་ཡི་ནི་ནུས་མེད་
པ། །བུམ་པ་ཡི་ནི་རས་བལ་འདྲ། །པད་དཀར་ཞེས་བྱའི་གང་ཟག་གོ །དད་
དང་ལྡན་ཞིང་སྙིང་རྗེ་ཤེས། །ཐོས་ནས་བློ་ཡི་ཁ་བྱེ་ལ། །ཚིགས་མེད་འོ་མ་
བཞིན་འཛག་པ། །པདྨ་ཞེས་བྱའི་གང་ཟག་གོ །ཐོས་པ་ཉུང་ཞིང་ང་རྒྱལ་
ལྡན། །རྩ་བ་མེད་པར་མང་དུ་སྨྲ། །རྗེས་སུ་གཟུང་བར་མི་ནུས་པ། །ཙནྡན་
ཞེས་བྱའི་གང་ཟག་གོ །ཚུལ་ཁྲིམས་དག་ཅིང་མཁས་ལ་སྒྲིན། །ཤེས་རབ་
ལྡན་ཞིང་རྒྱུད་གཅིག་ལ། །ཐོས་ནས་ལེགས་པར་སྟོན་པ་ནི། །རིན་ཆེན་ཞེས་
བྱའི་གང་ཟག་གོ །ཨུཏྤལ་དེ་བཞིན་པད་དཀར་དང༌། །པདྨ་ཙནྡན་ཉིད་
དག་སྟེ། །གང་ཟག་བཞི་པོ་འདི་དག་ནི། །ཚོགས་པ་ལ་བཤད་གང་ཟག་གོ །
རྫོགས་པའི་རིམ་གྱི་སྐལ་ལྡན་ཞིང་། །རྟག་ཏུ་སྤྱོད་པས་རྣམ་བརྒྱན་པ། །འདི་
ནི་རིན་ཆེན་གང་ཟག་སྟེ། །སློབ་མ་ལ་བཤད་སྣོད་ཡིན་ནོ། །གང་ཟག་ཤེས་
པའི་དབྱེ་བ་ཡིས། །སྣོད་དང་སྣོད་མིན་ཡོངས་བརྟགས་ནས། །རྡོ་རྗེ་སློབ་
དཔོན་མཁས་པ་ཡིས། །བཤད་པ་རྣམ་པ་གཉིས་བྱའོ། །རྒྱན་ནི་དྲུག་པོ་དེ་
རྣམས་ཀྱིས། །བདེན་གཉིས་རྣམ་པར་ངེས་བྱས་པ། །དེ་ནི་རྒྱན་གྱུར་བདུན་
པ་སྟེ། །རྫོགས་པའི་རིམ་པ་སྒྲུབ་པའོ། །བཤད་པའི་རྒྱུད་ཀྱི་རྗེས་འབྲངས་
༈
685



ནས། །བཤད་སྨྲ་ཤིན་ཏུ་རྙེད་པར་དཀའ། །འདི་ལྟར་དྲངས་ཏེ་བཤད་པ་
ནི། །རྣལ་འབྱོར་རྒྱུད་ལས་གཞན་ན་མིན། །དེ་ལས་རྡོ་རྗེ་སློབ་དཔོན་གྱིས། །
གླེང་གཞིའི་རིམ་པའི་སྦྱོར་བར་བཅས། །བཤད་པའི་རྒྱུད་ལ་མཁས་པ་
ཡིས། །འབད་དེ་རྣལ་འབྱོར་རྒྱུད་གཟུང་ངོ༌། །ཞེས་གསུངས་སོ། །གཉིས་པ་
ནི་སམྦུ་ཊའི་རྒྱུད་ཕྱི་མ་ལས། གསང་བ་ནི་མི་གསལ་བའོ། །གསང་བ་ནི་དེ་
ཁོ་ན་ཉིད་མདོར་བསྟན་པའོ། །གསང་བ་ནི་ས་བོན་ལྔ་པའོ། །གསང་བ་ནི་
དམ་པའི་དངོས་པོ་སྦས་པའོ། །གསང་བ་ནི་གསང་བའི་པདྨའོ། །གསང་བ་
ནི་ལྟེ་བའི་དགའ་བའོ། །གསང་བ་ནི་ཐམས་ཅད་དུ་འགྲོ་བ་བསྡུས་པའོ། །
གསང་བ་ནི་བདེ་བ་མཐའ་ཡས་པ་སྟེ་རྒྱུད་ཀྱི་གཞུང་གིས་བཤད་པའོ་ཞེས་་་
པའི་དོན་བོད་ཀྱི་བླ་མ་རྣམས་ཀྱིས་རྟོགས་བྱའི་དོན་རྒྱུའི་རྒྱུད་མི་གསལ་་་་་
བའོ། །དབང་བཅུ་གཅིག་ནི། དེ་ཁོ་ན་ཉིད་མདོར་བསྟན་པའོ། །བསྐྱེད་པའི་
རིམ་པ་ནི་ས་བོན་ལྔ་པའོ། །དེ་ཁོ་ན་ཉིད་ཀྱི་དོན་རྟོགས་པའི་ལྟ་བ་ནི་དམ་
པའི་དངོས་པོ་སྦས་པའོ། །དཀྱིལ་འཁོར་འཁོར་ལོའི་ཐབས་དབང་གསུམ་པ་
དང་འབྲེལ་བའི་ལམ་ནི། གསང་བའི་པདྨའོ། །བདག་བྱིན་གྱིས་བརླབ་པའི་
རིམ་པ་ནི་ལྟེ་བའི་དགའ་བའོ། །དམ་ཚིག་དང་སྡོམ་པ་ལ་སོགས་པའི་ལམ་
གྱི་ཡན་ལག་ཐམས་ཅད་ནི། ཐམས་ཅད་དུ་འགྲོ་བ་བསྡུས་པའོ། །བདེ་བ་
མཐའ་ཡས་པ་ནི། གསང་བ་མི་གསལ་བ་རྟོགས་པ་ཡིན་པས་སྔ་མ་ལས་ཐ་
དད་དུ་མི་བགྲང་ངོ་ཞེས་གསུང་ངོ༌། །འོན་ཀྱང་བདེ་མཆོག་གི་འགྲེལ་པ་ལུ་
བ་པས་མཛད་པ་ལས། གླེང་གཞི་རྐྱང་པའི་བཤད་པར་གསལ་གྱི། གཞུང་
བྱིན་པོའི་བཤད་པར་མི་གསལ་ལོ། །བདེ་མཆོག་ར་ལིའི་ནང་གི་ནམ་མཁའ་
དང་མཉམ་པའི་རྒྱུད་ལས། ཡི་གེ་དང་ནི་ཡན་ལག་དང་། །བསྡུས་པའི་དོན་
686
•
，



དང་སྤྱི་ཡི་དོན། །སྦས་དང་དེ་བཞིན་མཐར་ཐུག་པར། །རྒྱུད་རྣམས་ངེས་པ་
ཁོ་ན་ཡིན། །ཞེས་ཡི་གེ་ཕྲལ། བསྣན། ཕྱིས། བསྒྱུར་ནས་བཤད་པ་ཡི་གེའི་
དོན་དང་། ཡན་ལག་གི་དོན་ནི་སྒྲོན་གསལ་དུ་བཤད་པའི་ཡི་གེའི་དོན་དང་
འདྲ། བསྡུས་པའི་དོན་ནི་སྒྲ་ཇི་བཞིན་མིན་པ་དང་འདྲ། སྤྱི་སྦས་པ་མཐར་
ཐུག་གསུམ་སྒྲོན་གསལ་ནས་བཤད་པ་དང་འདྲ་བ་གདམས་ངག་དྲུག་གི་་་་
བཤད་པ་དང་། སྒྱུ་འཕྲུལ་ཆེན་མོའི་རྒྱུད་ལས། སྔགས་དང་དབྱིབས་དང་
ཆོས་བདག་ཉིད། །སྦྱོར་བ་རྣམ་གསུམ་ཤེས་བྱ་སྟེ། །ཡེ་ཤེས་རྣམ་པ་གསུམ་
གྱིས་ནི། །སྲིད་པའི་ཉེས་པས་གོས་མི་འགྱུར། །ཞེས་དབྱིབས་དང་སྔགས་
དང་ཆོས་ཀྱི་རྣལ་འབྱོར་ཏེ་རྣལ་འབྱོར་རྣམ་པ་གསུམ་གྱི་བཤད་པ་དང༌།
ཡང་། གོང་བུ་ཆུ་དང་གཟུགས་སུ་བཅས། །དེ་བཞིན་གཟུགས་ལས་འདས་
པ་སྟེ། །གནས་པ་རྣམ་པ་བཞི་རུ་ནི། །རྒྱུད་རྣམས་ངེས་པ་ཁོ་ན་ཡིན། །ཞེས་
གོང་བུ་ལོངས་སྐུ། ཆུ་ཆོས་སྐུ། གཟུགས་སྤྲུལ་སྐུ། གཟུགས་ལས་འདས་པ་ངོ་
བོ་ཉིད་ཀྱི་སྐུ་སྟེ། གནས་པ་བཞིའི་སྒོ་ནས་འཆད་པར་ནམ་མཁའ་དང་
མཉམ་པའི་རྒྱུད་ལས་བཤད་གསུང་སྟེ། བོད་དུ་འགྱུར་བའི་རྒྱུད་ནམ་མཁའ་
དང་མཉམ་པ་གསུམ་ན་མི་སྣང་། འོན་ཀྱང་ར་ལིའི་ཉི་མ་འཁོར་ལོ་ན་སྣང་
ངོ༌། །དེ་བཞིན་དུ་རྒྱུད་གསུམ་དུ་འཆད་པ་དང་། བདེན་པ་གཉིས་སུ་བཤད་
པ་དང་། རིམ་པ་གཉིས་སུ་བཤད་པ་དང་། ནཱ་རོ་པའི་མན་ངག་གིས་བདེ་
མཆོག་རྩ་རྒྱུད་ཁ་སྦྱོར་གསུམ་གྱིས་འཆད་པ་དང༌། རིགས་ཀྱི་འཇིག་རྟེན་
མགོན་པོའི་རྒྱུད་ལྟ་བུ་དེ་ཉིད་བཞིས་འཆད་པ་དང་། གདན་བཞིའི་རྒྱུད་ལྟ་
བུ་རྒྱུད་དབུ་ཞབས་ཀྱི་དོན་ཐམས་ཅད་གདན་བཞི། གདན་རེ་རེའང་གདན་
བཞི་བཞིར་འཆད་པ་ལྟ་བུའོ། །གསུམ་པ་ནི། དུས་འཁོར་འགྲེལ་པ་ལས།
687



་
འཇིག་ རྟེན་ དང་ འཇིག་རྟེན་ལས་ འདས་ པའི་བདེན་ པ་ ལ་ བརྟེན་ནས།
རྫོགས་པའི་བྱང་ཆུབ་པ་བཞི་དང་རྡོ་རྗེ་བཞིས་ཡོངས་སུ་དག་པ། སྐུ་བཞི་
དང་རིགས་དྲུག་དང་བདེན་པ་བཅུ་གཉིས་དང་། དེ་ཁོ་ན་ཉིད་བཅུ་དྲུག་
དང་། སྟོང་པ་ཉིད་བཅུ་དྲུག་དང་། སྙིང་རྗེ་བཅུ་དྲུག་གི་བདག་ཉིད་ཀྱིས་
བརྗོད་པར་བྱ་བ། རྗོད་པར་བྱེད་པ་དང་། དབང་བསྐུར་བ་འཇིག་རྟེན་
པའི་བཅུ་དང་། འཇིག་རྟེན་ལས་འདས་པའི་བཅུ་གཅིག་པ་རབ་ཏུ་གསལ་
བར་བྱེད་པ། ལས་ཀྱི་ཕྱག་རྒྱ་དང་། ཡེ་ཤེས་ཀྱི་ཕྱག་རྒྱུ་དང་། ཕྱག་རྒྱ་ཆེན་
མོ་དང་། འཇིག་རྟེན་དང་འཇིག་རྟེན་ལས་འདས་པའི་དངོས་གྲུབ་རབ་ཏུ་
གསལ་བར་བྱེད་པ་འཇིག་རྟེན་གྱི་ཁམས་དང་། ནང་དང་མངོན་པར་
དབང་བསྐུར་པ་དང་། སྒྲུབ་ཐབས་དང༌། ཡེ་ཤེས་ཏེ་ལེའུ་ལྔའི་བདག་ཉིད་
དམ་བརྟག་པ་ལྔའི་བདག་ཉིད་ནི། ཞེས་བདེན་པ་གཉིས་ལ་བརྟེན་པའི་
ལམ་རིམ་པ་གཉིས་དང་བྱང་ཆུབ་བཞི་ལ་སོགས་པའི་ཆོས་རྣམས་ཕྱི་ནང་་་་་
གཞན་གསུམ་ལ་སྦྱར་ཞིང་འཆད་པ་སྟེ། ཇི་ལྟར་ཕྱི་རོལ་དེ་བཞིན་དང་། །
ནང་དེ་བཞིན་དུ་དེ་བཞིན་གཞན། །ཞེས་བཤད་པ་ལྟར་རོ། །དེས་ན་རྒྱུད་
གཅིག་འཆད་པ་ལ་ཡང་རྒྱུད་དུ་མའི་དོན་ལ་མཁས་པར་བྱས་ལ་རྒྱུད་སོ་་་་་
སོའི་བཤད་ཐབས་ཀྱི་ཡན་ལག་དང་། བླ་མའི་མན་ངག་དང་ལྡན་པས།
གདུལ་བྱའི་བློ་དང་འཚམ་པར་སྙིང་པོའི་དོན་ངོས་གཟུང་ཞིང་། རྟོན་པ་
བཞི་ལ་བརྟེན་ནས་བཤད་དགོས་ཏེ། འདིར་ཕྱོགས་ཙམ་མཚོན་པ་ཡིན་གྱི།
རྒྱས་པར་ན་རྒྱུད་སོ་སོ་འཆད་པའི་སྐབས་སུ་བླ་མའི་མན་ངག་ལས་རྟོགས་་་་
པར་བྱའོ། །རྡོ་རྗེ་སྙིང་འགྲེལ་ལས། ཀྱེ་རྡོ་རྗེ་ཡིས་ནི་བདེ་མཆོག་འཁོར་ལོ་
དང་ནི་གདན་བཞི་ཤེས་པར་བྱ། ཀྱེ་རྡོ་རྗེ་དང་བདེ་མཆོག་འཁོར་ལོ་ཉུང་ངུ་
688
•



འདི་ནི་གདན་བཞིས་ཤེས་པར་བྱ། མཆོག་གི་དང་པོའི་སངས་རྒྱས་ཚིག་
དང་བདེ་མཆོག་ཆེན་པོས་ངེས་དོན་ཤེས་པར་བྱ། དེ་ལ་སོགས་པའི་རྒྱུད་
རྣམས་ནི། །རྒྱུད་གཞན་གྱིས་ནི་རྟག་ཏུ་ནི། །བསྟན་དང་རྒྱས་བཤད་ཀྱིས་
ཤེས་བྱ། །འགྲེལ་པས་ལམ་འདོད་རྣམས་ཀྱིས་སོ། །ཞེས་གསུངས་སོ། །
689



མཇུག་བྱང་།
དངོས་དང་དངོས་མེད་གཉིས་དང་གཉིས་མིན་རོ་མཉམ་གྱུར་པའི་་་་
བདེ་ཆེན་ཉིད། །དངོས་པོ་མིན་ལས་སྣ་ཚོགས་དངོས་པོ་དུ་མར་སྤྲུལ་པའི་སྒྱུ་
མ་མཁན། །སྲིད་ནགས་འཐིབས་པོར་ལམ་འཁྱམས་གྱུར་པའི་བདག་སོགས་
རྣམས་ལ་ལམ་སྟོན་པའི། །རྡོ་རྗེ་འཆང་དངོས་མི་རུ་སྤྲུལ་པའི་བླ་མ་མཆོག་
དེའི་བཀའ་དྲིན་གྱིས། །བླ་མའི་གསུང་གི་ཚ་ཟེར་གྱིས་ཕྱེ་རྒྱུད་སྡེ་ཟེའུ་འབྲུའི་
ཕྲེང་ལྡན་ལས། །བདག་བློའི་བུང་བས་རྒྱུན་དུ་བསྟེན་པས་ལེགས་བཤད་
སྦྲང་རྩི་རྙེད་པ་གང་། །དེ་ཉིད་རིན་ཆེན་ཁོང་དུ་ཆུད་པའི་ཡེ་ཤེས་མཆོག་ལ་
མངའ་བརྙེས་པས། །གསུང་གིས་བསྐུལ་ཕྱིར་འགྲོ་ཀུན་དགའ་བའི་ལེགས་
བཤད་དགའ་སྟོན་འདི་བཀྱེའོ། །རྒྱུ་ལས་འབྲས་བུ་ཁྱད་པར་འཕགས་ཚུལ་
འབྲས་བུ་ཐེག་པའི་དབྱེ་བསྡུ་དང་། །ཇི་ལྟར་གསུངས་ཤིང་བསྡུས་དང་
གནས་ཚུལ་དེ་དོན་ཅུང་ཟད་བཤད་པ་རྣམས། །བསྡེབས་ལས་བྱུང་བའི་
དགེ་བའི་ནོར་གྱིས་འགྲོ་བའི་རེ་འདོད་ཀུན་བཀང་སྟེ། །རྡོ་རྗེ་འཆང་ཆེན་སྐུ་
བཞིའི་རིན་ཆེན་རྒྱན་གྱིས་སྤྲས་པར་གྲུབ་གྱུར་ཅིག །གལ་ཏེ་འདི་ལ་ནོངས་
པའི་ཚོགས་མཆིས་ན། །བླ་མ་ལྷར་བཅས་མཁས་པའི་སྐྱེ་བོ་ཡིས། །བཟོད་
པར་རིགས་སོ་འོན་ཀྱང་ཉེས་པ་དེ། །རྨོངས་པས་བསྐྱེད་པས་རྨོངས་པ་
གཞོམ་དུ་གསོལ། །རྣམ་གཞག་རིན་ཆེན་མཛེས་རྒྱན་འདི། །དད་བརྩོན་ཤེས་
རིགས་གཟུགས་བཟང་བ། །གཟུ་བོར་གནས་པའི་ལམ་ཚོལ་ཅན། །ཀུན་གྱི་
རྒྱན་དུ་མཛེས་གྱུར་ཅིག །འདི་ནི་རྒྱུད་སྡེ་སྤྱིའི་རྣམ་གཞག་རྒྱས་པ་སྟེ། འདི་
ཙམ་ལྟ་བར་མི་ནུས་པ་རྣམས་ཀྱིས་སྤྱིའི་རྣམ་གཞག་འབྲིང་པོ་གསུངས་ཚུལ་
690



མདོར་བསྡུས་པ་བསྟན་ལ་གཞན་རྣམས་རྒྱས་པར་བསྟན་པ་ཡོད་པས་དེར་
བལྟ་བར་བྱའོ། །དེའང་མི་ནུས་ན་རྣམ་གཞག་མདོར་བསྡུས་པའི་ཆུང་ངུ་
ཡོད་པས་དེར་བལྟ་བར་བྱའོ། ། །
རྒྱུད་སྡེ་སྤྱིའི་རྣམ་པར་གཞག་པ་རྒྱུད་སྡེ་རིན་པོ་ཆེའི་མཛེས་རྒྱན་ཅེས་
བྱ་བ་ནི། ཡོན་ཏན་རིན་པོ་ཆེ་དུ་མས་སྤྲས་པའི་བླ་མ་རིན་ཆེན་ཡེ་ཤེས་ཀྱིས་
བསྐུལ་བའི་ངོར་བུ་སྟོན་གྱིས་མྱོས་ལྡན་གྱི་ལོ་སྨིན་དྲུག་ཅན་གྱི་ཟླ་བའི་ཉ་ལ།
དུས་ཀྱི་འཁོར་ལོའི་ཚུལ་ཁོང་དུ་ཆུད་པའི་དགེ་སློང་ཤཱཀྱ་དཔལ་བཟང་པོས་
ཡི་གེ་པ་བྱས་ནས་ཡོངས་སུ་རྫོགས་པར་སྦྱར་བའོ། །འདིས་འཁོར་བ་སྡུག་
བསྔལ་གྱི་རྒྱ་མཚོ་ཆེན་པོ་མྱུར་དུ་སྐེམ་པར་གྱུར་ཅིག །མངྒ་ལཾ།། །།
_691



༄༅ ། །རྒྱུད་སྡེ་སྤྱིའི་རྣམ་པར་གཞག་པ་རྒྱུད་སྡེ་
ཐམས་ཅད་ཀྱི་གསང་བ་གསལ་བར་བྱེད་
པ་ཞེས་བྱ་བ་བཞུགས་སོ། ། །
(འབྲིང་པོ)
ཁྲོ་ཕུ་བུ་སྟོན་ཐམས་ཅད་མཁྱེན་པས་མཛད།



དང་པོ། ཀླད་ཀྱི་དོན།
༄༅། །རྒྱུད་སྡེ་སྤྱིའི་རྣམ་པར་གཞག་པ་རྒྱུད་སྡེ་ཐམས་ཅད་ཀྱི་གསང་
བ་གསལ་བར་བྱེད་པ་ཞེས་བྱ་བ། བླ་མ་རྡོ་རྗེ་འཆང་ལ་གུས་པས་ཕྱག་
འཚལ་ལོ། །
༡ གང་ཞིག་ཕྱོགས་བཅུའི་རབ་འབྱམས་ཞིང་ན་ཡིད་བཞིན་ནོར་བུ་
དཔག་བསམ་ཤིང་དང་བུམ་བཟང་སོགས། །༢ འགྲོ་བ་ཀུན་གྱི་རེ་འདོད་
སྐོང་བའི་ནུས་ལྡན་མ་ལུས་གང་གི་འཕྲིན་ལས་ཆ་ཙམ་གྱིས། ། ༣ ཟིལ་
གྱིས་གནོན་བྱེད་བླ་མ་མཆོག་གང་གདུལ་བྱ་གང་གང་ཇི་ལྟར་འབྲས་བུ་དོན་
གཉེར་བ། །༤ དེ་དང་དེ་ལྟར་ཕན་བདེ་ཀུན་འབྱུང་སངས་རྒྱས་བདེ་
བའང་ཡིད་བཞིན་སྩལ་ལ་ཕྱག་འཚལ་ལོ། །༥ རྡུལ་ཕྲན་ལས་འདས་ལུས་
དང་མཚན་མེད་མཁའ་ལྟར་དང་བ་མཛེས་པའི་སྐུ། །༦ བློ་དང་མཐུན་
པར་རང་རང་སྐད་ཀྱིས་འགྲོ་ལ་ཆོས་སྟོན་གཞོམ་མེད་གསུང༌། །༧ སྲིད་
དང་ཞི་བ་སྤྲོས་པ་མ་ལུས་དབྱིངས་སུ་ཞི་བའི་རྟེན་འབྲེལ་ཐུགས། །
༨ མཐའ་བཞི་ལས་གྲོལ་བདེ་བས་རྒྱུད་གང་རྡོ་རྗེ་འཆང་ལ་ཕྱག་འཚལ་
ལོ། །༩ གང་ཞིག་རང་དོན་སྤངས་རྟོགས་ཕུན་ཚོགས་བརྙེས། །༡༠ ཚད་
མེད་འགྲོ་བ་སྲིད་མཚོ་ལས་བསྒྲལ་ཕྱིར། །ཆོས་ཚུལ་བསམ་གྱིས་མི་ཁྱབ་
བསྟན་ན་ཡང་། །༡༡ དེ་ཁོ་ན་ཉིད་གཅིག་པུ་སྙིང་པོ་ཡིན། །༡༢ དེ་ཉིད་
སྟོན་པ་རྒྱུ་དང་འབྲས་བུ་ཡི། །༡༣ ཐེག་པ་གཉིས་སུ་རྡོ་རྗེ་འཆང་བས་
གསུངས། །༡༤ ཟབ་ཅིང་རྒྱ་ཆེ་ཕ་རོལ་གཟིགས་པའི་ཡུལ། །༡༥ དོན་
འདི་བདག་བློའི་སྤྱོད་ཡུལ་ག་ལ་ཡིན། ་ །༡༦ འོན་ཀྱང་བདག་ལྟའི་མ་
695



རབས་གདུལ་བའི་ཕྱིར། །༡༧ རྡོ་རྗེ་འཆང་ཉིད་མི་གཟུགས་སུ་སྤྲུལ་
པའི། །༡༨ བླ་མའི་དྲིན་གྱིས་རྒྱུད་དོན་ཕྱོགས་རེ་ཙམ། །༡༩ རྟོགས་ཀྱི་
མ་ལུས་ཆུབ་པ་མི་བདོག་ཀྱང་། །༢༠ བསླབ་གསུམ་ཁང་བཟང་སྡེ་སྣོད་
རིན་ཆེན་གྱི། །༢ ༡ནོར་གྱིས་ཕྱུག་ཅིང་རྒྱུད་སྡེ་ཟབ་མོའི་དོན། །༢༢
བསྒོམ་པས་རྟོགས་པས་ཟག་མེད་ཡེ་ཤེས་ཅན། །༢ ༣ ཐུགས་རྗེས་གཞན་
དོན་འཕྲིན་ལས་གཙོར་མཛད་པའི། །༢༤ བཤེས་གཉེན་ཁྱེད་ཀྱི་ལྷག་
བསམ་དག་པའི་མཐུས། །༢༦ རྒྱུད་སྡེ་ཀུན་གྱི་རབ་དབྱེ་གྱིས་ཤིག་ཅེས། །
༢༧ གསུང་གིས་བསྐུལ་བས་བདག་གིས་ངོ་མ་ཆོག །༢༨ དེ་ཕྱིར་རྣམ་
གཞག་མདོར་བསྡུས་བྲི་བར་བྱ། །༢༩ རྡོ་རྗེ་ཐེག་པའི་འཇུག་ངོགས་
འཇུག་འདོད་ཅིང་། །༣༠ ཟབ་དོན་ལམ་གྱི་ནོར་བུ་ལེན་འདོད་ལ། །༣༡
གྲུབ་གཉིས་རང་གཞན་དོན་འདོད་སྐྱེས་བུ་རྣམས། །༣ ༢ ཕྱོགས་འཛིན་
སྤོངས་ལ་དད་བརྩོན་བློ་ཡིས་ཉོན། །༣ ༣
འདིར་བདག་ཅག་གི་སྟོན་པ་མཚུངས་པ་མེད་པའི་བརྩོན་འགྲུས་དང་
ཐུགས་རྗེ་མངའ་བ་དེས། མར་གྱུར་པའི་མཐའ་ཡས་པའི་སེམས་ཅན་རྣམས་
དེ་ཁོ་ན་ཉིད་མ་རིག་པའི་དབང་གིས་སྒྱུ་མ་ལྟ་བུའི་ཕུང་པོ་ལ་ང་དང་ང་་་་་་
ཡིར་འཛིན་པའི་སྟོབས་ཀྱིས་བསྒྲུབས་པའི་ལས་ཀྱི་འབྲས་བུ་སྡུག་བསྔལ་གྱི་
དབའ་རླབས་དུ་མ་དང་ལྡན་པའི་གཏིང་མཐའ་མེད་པའི་འཁོར་བའི་རྒྱ་་་་
མཚོར། ཟོ་ཆུན་ཁྱུད་བཞིན་དུ་འཁོར་བ་ལ་གཟིགས་ནས་ཐུགས་རྗེ་ཆེན་
པོའི་དབང་གིས་བྱང་ཆུབ་ཀྱི་སེམས་བསྐྱེད་དེ། དཔག་ཏུ་མེད་པའི་བླ་མ་
མཉེས་པར་བྱས་པ་ལས་ཐོབ་པའི་ཟབ་པ་དང་རྒྱ་ཆེ་བའི་ཐབས་མངོན་སུམ་
དུ་མཛད་ནས་རང་དང་གཞན་གྱི་དོན་མཐར་ཕྱིན་པ། དབང་ཕྱུག་གི་ཡོན་
696



ཏན་བརྒྱད་དང་ལྡན་པའི་རྣམ་པ་ཐམས་ཅད་མཁྱེན་པའི་ཡེ་ཤེས་བརྙེས་་་་་
ནས་དཔག་ཏུ་མེད་ཅིང་མཐའ་ཡས་པའི་འཇིག་རྟེན་གྱི་ཁམས་རྣམས་སུ་་་་་
བསམ་གྱིས་མི་ཁྱབ་པའི་རྣམ་འཕྲུལ་གྱིས་འགྲོ་བའི་དོན་མཛད་དེ། ཁྱད་
པར་དུ་འཇིག་རྟེན་གྱི་ཁམས་འདིར་གདུལ་བྱའི་རིགས་རྣམ་པ་གཉིས་ལ་སྐུ་
རྣམ་པ་གཉིས་ཀྱི་ཚུལ་དུ་སྣང་བའི་སྒོ་ནས་ཆོས་ཀྱི་སྒོ་བསམ་གྱིས་མི་ཁྱབ་པ་
ཞིག་བསྟན་པ་ཡང་ཐེག་པ་གསུམ་དུ་འདུས་ཏེ། མཚན་བརྗོད་ལས། ཐེག་པ་
གསུམ་གྱི་ངེས་འབྱུང་ལ། །ཐེག་པ་གཅིག་གི་འབྲས་བུར་གནས། །ཞེས་དང་།
རྡོ་རྗེ་སྙིང་འགྲེལ་ལས། ཐེག་པ་གསུམ་གྱི་ངེས་འབྱུང་ལ། །ཐེག་པ་གཅིག་གི་
འབྲས་བུར་གནས། །ཉན་ཐོས་རང་སངས་རྒྱས་དང་འདིར། །ཐེག་པ་ཆེན་
པོ་གསུམ་པ་སྟེ། །སངས་རྒྱས་པ་ལ་བཞི་བ་དང༌། །ལྔ་པ་ཐུབ་པའི་དགོངས་
པ་མེད། །ཅེས་གསུངས་པས། །ཐེག་པ་གསུམ་དུ་འདུས་ཤིང་། སྡེ་སྣོད་ཀྱི་
བྱེ་བྲག་གིས་གཉིས་སུ་འདུས་ཏེ། སྡེ་སྣོད་དག་ནི་གསུམ་མམ་གཉིས་ཀྱང་
རུང་། །ཞེས་ཐེག་པ་དམན་པའི་སྡེ་སྣོད་དང་། ཐེག་པ་ཆེན་པོའི་སྡེ་སྣོད་
གཉིས་སུ་འདུས་ལ། ཐེག་པ་ཆེན་པོའི་སྡེ་སྣོད་ལ་ཡང་རྒྱུ་མཚན་ཉིད་ཀྱི་ཐེག་
པ་དང༌། འབྲས་བུ་སྔགས་ཀྱི་ཐེག་པ་གཉིས་ལས། དང་པོ་མཚན་ཉིད་
ཀྱི་ཐེག་པའི་རྣམ་པར་གཞག་པ་ནི་བསྟན་བཅོས་གཞན་དུ་གསལ་བར་བྱས་
པས་དེར་ཤེས་པར་བྱའོ། །
697



གཉིས་པ། ཕ་རོལ་ཏུ་ཕྱིན་པའི་སྡེ་སྣོད་ལས་སྔགས་ཀྱི་
སྡེ་སྣོད་ཁྱད་པར་དུ་འཕགས་ཚུལ།
འབྲས་བུ་སྔགས་ཀྱི་ཐེག་པའི་རྣམ་གཞག་མདོ་ཙམ་བརྗོད་པར་བྱ་བ་
ལ། ཕ་རོལ་ཏུ་ཕྱིན་པའི་སྡེ་སྣོད་ལས་སྔགས་ཀྱི་སྡེ་སྣོད་ཁྱད་པར་འཕགས་
ཚུལ། ཁྱད་པར་དུ་འཕགས་པའི་རྒྱུད་སྡེའི་དབྱེ་བ། རྒྱུད་སྡེ་དེ་སངས་རྒྱས་
ཀྱིས་ཇི་ལྟར་གསུངས་པའི་ཚུལ། དེའི་དོན་གཏན་ལ་དབབ་པ་དང་བཞིས་
ངེས་པར་བྱའོ། །དང་པོ་ནི། ཚུལ་གསུམ་གྱི་སྒྲོན་མ་ལས། དོན་གཅིག་ན་
ཡང་མ་རྨོངས་དང༌། །ཐབས་མང་དཀའ་བ་མེད་པ་དང༌། །དབང་པོ་རྣོན་
པོས་དབང་བྱས་པས། །སྔགས་ཀྱི་བསྟན་བཅོས་ཁྱད་པར་འཕགས། །འདི་
ལྟར་གཉིས་སུ་མེད་པའི་རྣམ་པ་ཐམས་ཅད་མ ཁྱེན་པར་བཤད་པའི་འབྲས་
བུ་ནི་སྔགས་དང་ཕ་རོལ་ཏུ་ཕྱིན་པའི་ཐེག་པ་ཆེན་པོ་གཉིས་ལ་ཁྱད་པར་་་་་
མེད་པ་ཡིན་མོད་ཀྱི་འོན་ཀྱང་རབ་ཏུ་དབྱེ་བ་རྣམ་པ་བཞི་པོ་དེ་དག་གིས་ཕ་
རོལ་ཏུ་ཕྱིན་པའི་ཐེག་པ་ཆེན་པོ་ལས་སྔགས་ཀྱི་ཐེག་པ་ཆེན་པོ་ཉིད་ཁྱད་་་་་་
པར་དུ་འཕགས་པ་ཉིད་ཡིན་ནོ། །ཞེས་གསུངས་ལ། དེའི་ཁྱད་པར་བཞིའི་
དང་པོ་ནི། དེ་ཉིད་ལས། མཁས་པ་སྙིང་རྗེ་ཆེར་ལྡན་པ། །དཔྱད་དེ་ཐབས་
ཀྱི་མཆོག་ལེན་ཅིང་། །ཐ་མལ་པ་ཡི་ཐབས་སྨད་ནས། །མི་འཕོ་བ་ཡི་གནས་
ཐོབ་བོ། །ཞེས་གསུངས་ཏེ། ཕར་ཕྱིན་ལ་སྤྱོད་པའི་བྱང་སེམས་རྣམས་ནི་
སྦྱིན་སོགས་ལ་འཇུག་པ་ན་དེ་ཉིད་ལ་སྦྱིན་བྱ་དང་། སྦྱིན་བྱེད་དང༌། སྦྱིན་
པ་པོའི་འབྲས་བུ་རྣམ་པར་དག་པའི་སྒོ་ནས་ཤེར་ཕྱིན་ལ་གནས་པར་འགྱུར་
བས་ཤིན་ཏུ་མ་རྨོངས་ཀྱང་ཕྱིའི་སྦྱིན་སོགས་ལ་འཇུག་ཅིང་དབང་པོ་རྣོ་བ་ །
698



མ་ཡིན་པས་དུས་རིང་པོས་ཚོགས་རྫོགས་པར་བྱེད་དོ། །སྔགས་སྤྱོད་པའི་
བྱང་ སེམས་རྣམས་ནི་སྦྱིན་པའི་ཕར་ཕྱིན་སོགས་རྫོགས་པའི་ཐབས་གང་
ཡིན་དཔྱད་པས། མགོ་གཏོང་བ་ལ་སོགས་པས་ཐམས་ཅད་ཀྱི་འདོད་པ་
གཅིག་ཅར་རྫོགས་པར་མི་ནུས་པས་ཕ་རོལ་ཏུ་མ་སོང་བའི་ཕྱིར་ཕ་རོལ་ཏུ་
ཕྱིན་པ་མ་ཡིན་པར་ཤེས་ནས་ཐབས་དེ་ལ་སྨད་ནས་ཐབས་ཀྱི་མཆོག་ཚོལ་
ཏེ། དེའང་ཐབས་ཤེས་རབ་ཀྱི་བདག་ཉིད་ཀྱི་ཏིང་ངེ་འཛིན་ལས་གཞན་
མེད་པའི་ཕྱིར། ཐབས་མཁས་པས་མཐའ་ཡས་པའི་སེམས་ཅན་ལ་སྙིང་རྗེ་
བསྐྱེད་དེ། ཡུལ་མཐའ་ཡས་པའི་བདག་ཉིད་ཀྱི་ཐབས་ཤེས་རབ་གཉིས་མེད་
ཀྱི་ཏིང་ངེ་འཛིན་རབ་ཏུ་རྟོགས་སོ། །དེ་ནི་ཕྱོགས་ཆད་པ་མེད་པ་དང་།
རྒྱུད་མི་འཆད་པར་གོམས་པས་སྤངས་རྟོགས་མཐར་ཕྱིན་ནས་ཡིད་བཞིན་
གྱི་ནོར་བུ་ལྟར་སེམས་ཅན་ཐམས་ཅད་ཀྱི་འདོད་པ་ཡོངས་སུ་རྫོགས་པར་་་་་
བྱེད་པས་ཐ་མལ་པའི་མགོ་བོ་སྦྱིན་པ་སོགས་ལས་ཐབས་མཆོག་ཏུ་གྱུར་པས་
སྦྱིན་པའི་ཕར་ཕྱིན་རྫོགས་པ་ཡིན་ནོ། །དེ་ཉིད་ནི། སེམས་ཅན་དོན་བྱ་ལ་
སོགས་པའི་ཚུལ་ཁྲིམས་གསུམ་དང་། སྤྲུལ་པའི་ཚོགས་ཀྱིས་སྲོག་ཆགས་ལ་
ཕན་འདོགས་ཤིང་གཞན་གྱིས་གནོད་པ་བྱས་པ་བཟོད་པ་བཟོད་པའི་དང་།
དོན་དང་དགོས་པ་ཐམས་ཅད་གཅིག་ཅར་ཐོབ་བྱེད་བརྩོན་འགྲུས་ཀྱི་དང་།
བསམ་གཏན་ ཐམས་ཅད་ཀྱི་གནས་ཀྱི་ཏིང་ངེ་འཛིན་ཐོབ་པས་བསམ་་་་
གཏན་གྱི་དང༌། ཤེར་ཕྱིན་ཡང་འདི་རྫོགས་པས་རྫོགས་པར་འགྱུར་བའི་
ཕྱིར་ཕར་ཕྱིན་དྲུག་ཡོངས་སུ་རྫོགས་ལ། དེ་རྫོགས་པས་ཐབས་སྟོབས་སྨོན་
ལམ་ཡེ་ཤེས་བཞིའང་རྫོགས་པའི་ཕྱིར་ཐབས་ལ་མ་རྨོངས་པ་ཡིན་ནོ། །
གཉིས་པ་ནི། སེམས་ཅན་ཀུན་དོན་ལེགས་བསྒྲུབ་ཕྱིར། །བློ་ཆེན་ལ་ནི་
699



ཐབས་ཐམས་ཅད། །དབྱེ་བ་རྣམ་བཞིར་མཚུངས་ཀྱི་མཆོག །འགྲོ་བའི་སྟོན་
པས་གསུངས་པ་ཡིན། །ཞེས་ཏེ། ཚུལ་གཞན་ལས་དཀའ་ཐུབ་དང་སྡོམ་པ་
སོགས་མཐོ་རིས་དང་ཐར་པའི་ཐབས་སུ་གསུངས་ལ། སེམས་ཅན་ཐམས་
ཅད་ཀྱིས་དེ་སྤྱོད་མི་ནུས་ཀྱི། ལ་ལ་ཤིན་ཏུ་ཞི་བའི་ལས་ལ་སྤྱོད་པ་ཡོད་པས་
དེའི་དབང་དུ་བྱས་ནས་གསུངས་ཀྱི། དེས་ཐམས་ཅད་རྗེས་སུ་འཛིན་མི་
ནུས་སོ། །གསང་སྔགས་ནི་སེམས་ཅན་ཐམས་ཅད་དགེ་བ་ལ་སྦྱོར་བའི་ཕྱིར་
གསུངས་ཏེ། དེ་ཡང་རང་ངམ་བླ་མས་རང་བཞིན་མཚོན་པར་བྱས་ཏེ། རྨི་
ལམ་བརྟག་པའམ། མེ་ཏོག་བབས་པའམ། ཡེ་ཤེས་དབབ་པའམ། ཕྱག་རྒྱ་
བཅིངས་པ་སོགས་སམ་སྤྱོད་པའི་སྒོ་ནས་མཚོན་ཏེ་འདོད་ཆགས་ལ་སོགས་
པ་ཉོན་མོངས་གང་ལ་ལྷག་པར་སྤྱོད་པ་ཡིན་ཤེས་པར་བྱས་ནས་དེའི་རིགས་
ཀྱི་བདག་པོ་ཡང་ངོས་བཟུང་སྟེ་འདོད་ཆགས་ཤས་ཆེ་ན་འོད་དཔག་མེད་་་་་
བསྐྱེད་དེ་མཆོད་ནས། རང་གི་སྔགས་དང་ཕྱག་རྒྱ་རྗེས་སུ་དྲན་པས་འདོད་
ཆགས་ཆེན་པོའི་ཚུལ་གྱིས་ཏིང་ངེ་འཛིན་ལ་བཞུགས་པ་སྙིང་རྗེས་ཁྱབ་པའི་
དགའ་བའི་བདག་ཉིད་ཅན་རྟོག་པ་ཐམས་ཅད་སྤངས་པ་ཡིན་ནོ། །དེ་
བཞིན་དུ་གཏི་མུག་ལ་སོགས་པའི་སེམས་སེམས་བྱུང་རྣམས་རྣམ་སྣང་་་་་་
སོགས་པ་སངས་རྒྱས་དང་། བྱང་ཆུབ་སེམས་དཔའ་དང་། ཁྲོ་བོ་དང་ཁྲོ་མོ་
བསྐྱེད་པ་སོགས་རྒྱུད་སྡེ་སོ་སོ་དང་མཐུན་པར་བྱས་ཏེ་ཐུགས་རྡོ་རྗེའི་ཏིང་
ངེ་འཛིན་ནོ། །དེ་ལྟར་ཕྲ་བ་སེམས་སེམས་བྱུང་ལ་སེམས་འཇོག་མི་ནུས་པ་
ངག་གི་བརྗོད་པའི་སྒོ་ནས་འདོད་ཆགས་རྡོ་རྗེའི་ངོ་བོ་ཉིད་ལ་འཇུག་པ་ལ་
གསུང་རྡོ་རྗེའི་ཏིང་ངེ་འཛིན་ལ། ཨོཾ་ཨཱཿ ཧཱུྃ་རྣམ་སྣང་དང་འོད་དཔག་མེད་
དང་མི་བསྐྱོད་པའི་སྙིང་པོ་ཡིན་ལ། དེ་བཞིན་དུ་ཡི་གེ་གཞན་དང་གཞན་
700



གྱིས་བསྟན་པའི་སྔགས་ཇི་སྙེད་པ་ཐམས་ཅད་དེ་བཞིན་གཤེགས་པ་ལྔའི་་་་
སྔགས་ལས་བྱུང་བ་ཡིན་པས་རང་རང་གི་དེ་ཁོ་ན་ཉིད་ལ་ཞུགས་ནས་ནང་
རང་གི་བདག་པོའི་རྣལ་འབྱོར་གྱིས་རང་རང་གི་ལས་བྱེད་པ་ཡིན་ནོ། །
དཔེར་ན་ཨ་ཨི་རི་ཨུ་ལཾ་ཐུང་བ་ལྔ་རིགས་ལྔ་དང༌། རིང་བ་ལྔ་ཡུམ་ལྔའི་
སྔགས་ཡིན་པ་ལྟ་བུ་སྟེ་སྔགས་གང་ཡིན་པ་དེ་ལྷ་གང་ཡིན་པ་དེའི་ངོ་བོ་ཉིད་
དུ་བསམ་ལ་བཟླ་ཞིང་དེ་ཁོ་ན་ཉིད་ལ་སེམས་བཞག་ན་སྡིག་པ་འཛད་ཅིང་
ཚོགས་རྫོགས་པར་བྱེད་དེ། གསུང་རྡོ་རྗེའི་ཏིང་ངེ་འཛིན་ཡིན་ནོ། །རགས་
པའི་ཡུལ་ལ་ཞེན་པ་ཐོག་མར་ཕྲ་མོ་སྒོམ་པ་ལ་སྦྱོར་མི་ནུས་པ་ལ་རགས་པ་་་་
སྐུའི་དཀྱིལ་འཁོར་སྟོན་པ་ནི་རྒྱུད་རྣམས་ལས་འབྱུང་བ་བཞིན་རྟེན་དང་་་་་་
བརྟེན་པར་བཅས་པའི་དཀྱིལ་འཁོར་བསྐྱེད་དེ་སྔགས་བཟླ་ཞིང་དེ་ཁོ་ན་་་་་་
ཉིད་དུ་ཐིམ་པར་བྱས་ན་ཞེ་སྡང་ལ་སོགས་པ་རྟོག་པའི་དྲི་མ་དང་བྲལ་ནས་
རིམ་གྱིས་ཆོས་ཀྱི་དབྱིངས་ལ་འཇུག་པར་འགྱུར་བ་ཡིན་ཏེ། ཏིང་ངེ་འཛིན་
གསུམ་གས་ཀྱང་རྣམ་མཁྱེན་ཐོབ་པས་འབྲས་བུ་ཁྱད་མེད་ཀྱང་དངོས་དང་
བརྒྱུད་ནས་བསྐྱེད་པའི་ཁྱད་ཡོད་དེ། དེ་ལྟར་དཀྱིལ་འཁོར་གསུམ་བསྒོམ་
པས་ཆགས་སོགས་ཉིད་ཐབས་ཀྱི་སྒོར་བསྟན་པ་ནི་རིགས་ཏེ་ཆོས་ཐམས་་་་་
ཅད་རང་བཞིན་གྱིས་རྣམ་པར་དག་པར་གསུངས་པའི་ཕྱིར། འདིར་ཆགས་
སོགས་སྤང་བྱའམ། ཆགས་བྲལ་སོགས་བླང་བྱ་མེད་དེ་ཕྱིན་ཅི་མ་ལོག་པའི་
དེ་ཁོ་ན་ཉིད་རྟོགས་པས་ཡང་དག་པའི་ལྟ་བ་སྐྱེ་ལ། དེས་གྲོལ་བར་འགྱུར་
བའི་ཕྱིར། ཇི་སྐད་དུ། འདི་ལ་བསལ་བྱ་ཅི་ཡང་མེད། །གཞག་པར་བྱ་བ་
ཅུང་ཟད་མེད། །ཡང་དག་ཉིད་ལ་ཡང་དག་ལྟ། །ཡང་དག་མཐོང་ན་རྣམ་
པར་གྲོལ། །ཞེས་གསུངས་སོ། །དེས་ན་སེམས་ཅན་གྱི་བསམ་པ་དང་བག་ལ་
701



ཉལ་མཁྱེན་ནས་གང་ལ་གང་འོས་སུ་རྒྱུད་སྡེ་བཞིར་སྤྲོས་ནས་གསུངས་པས་
ཐབས་མང་བ་ཡིན་ནོ། །གསུམ་པ་ནི། གང་ཞིག་གང་དུ་ཇི་ལྟར་འདོད། །དེ་
ཉིད་དེ་ལ་ངེས་སྦྱོར་ཞིང་། །འདོད་པའི་དོན་ནི་ཐོབ་མཛད་པའི། །དམ་པའི་
དོན་ནི་ཐུབ་པས་གསུངས། །ཞེས་ཏེ། སེམས་ཅན་དང་ཡུལ་གང་དུ་དུས་
གང་གི་ཚེ་རང་ཉིད་ཇི་ལྟར་འདོད་པ་དེ་ལ་ངེས་པར་སྦྱོར་ཞིང་ཐབས་བདེ་
བ་ཉིད་ཀྱིས་བྱང་ཆུབ་ཐོབ་པར་མཛད་པ་ཡིན་ཏེ། ཇི་སྐད་དུ། སྐྱེ་བོ་མི་
བཟད་པ་ཡི་ལས། །གང་དང་གང་གིས་འཆིང་འགྱུར་བ། །ཐབས་དང་
བཅས་ན་དེ་ཉིད་ཀྱིས། །སྲིད་པའི་འཆིང་བ་ལས་གྲོལ་འགྱུར། །ཞེས་སོ། །
དེས་ན་སྔགས་ཀྱི་ཐེག་པར་དཀའ་བ་སྤྱོད་པ་མི་སྟོན་ལ། ཕར་ཕྱིན་དུ་ཅི་
ནས་ཀྱང་དཀའ་བ་མེད་པའི་མིང་དང་ལྡན་པ་ཉིད་བྱང་ཆུབ་པ་ཡིན་པ་དེ་
ལྟར་ནི་ཐམས་ཅད་དུ་སྟོན་པར་མཛད་པ་ཡིན་ནོ། །དེར་ནི་མིང་ཙམ་བཀག་
པ་ཡིན་ནོ་ཞེ་ན། མིང་བཀག་པས་དཀའ་བ་བཀག་པར་འགྱུར་བ་མ་ཡིན་
ནམ། གང་བྱེད་པ་ན་དཀའ་བའི་མིང་འཇུག་པ་དེ་དཀའ་བ་ཡིན་གྱི་བྱ་བ་
ཙམ་ནི་མ་ཡིན་ཏེ། བྱང་སེམས་གཞན་དོན་དུ་མགོ་གཏང་བ་ལ་དགའ་བ་
ཐོབ་པ་ལ་བདེ་བའི་མིང་འཇུག་ན་དེ་ཇི་ལྟར་དཀའ་བ་ཡིན། གཞན་ལ་
དཀའ་བར་གྲགས་སོ་ཞེ་ན། དེ་ལྟར་ན་གསང་སྔགས་ཀྱི་ཐབས་ཀྱི་སྒོ་ནས་
གདུལ་བྱའི་འདོད་དོན་གཅིག་ཅར་བྱེད་པའང་གཞན་ལ་དཀའ་བར་གྲགས་
པས་མཉམ་པར་འགྱུར་རོ། །དེ་བས་ན་དགའ་བ་ནི་འདིར་དོན་ཅུང་ཟད་ལ་
སྦྱར་ནས་བཤད་པ་མ་ཡིན་པས་དཀའ་བའི་མིང་ཅན་དུ་རིགས་པ་མ་ཡིན་
ནོ། །དེས་ན་མིང་བཀག་པས་དོན་ཡང་བཀག་སྟེ། དེ་ཁོ་ན་ཉིད་ཀྱི་རྣལ་
འབྱོར་པ་ཉིད་ཀྱི་དོན་ཕུན་སུམ་ཚོགས་པར་བསྟན་ནོ། །དེས་ན་དཀའ་སླ་ནི་
702



བྱ་བ་མི་གཙོ་ཡི། འདོད་པ་གཙོ་བས་རང་ཇི་ལྟར་འདོད་པར་སྤྱད་པས་སླ་
བ་ཡིན་ནོ། །དེས་ན་བདེ་བས་བདེ་བ་ཐོབ་པར་བྱ་བའི་ཕྱིར་སྔགས་སུ་
དཀའ་བ་སྤྱོད་པ་མི་སྟོན་པ་ཡིན་ནོ། །དེ་ཡང་འདི་ལྟར་ཉོན་མོངས་དང་
རྟོག་པ་ཤས་ཆུང་བ། སྙིང་རྗེ་ཆེ་ཞིང་དེ་ཁོ་ན་ཉིད་ཚོལ་བར་བརྩོན་པའི་
དབང་པོ་ཡང་རབ་ལ་ཕྱི་ནང་གི་བྱ་བའི་སྤྲོས་པ་སྤངས་ནས་སྟོང་ཉིད་སྙིང་
རྗེ་དབྱེར་མེད་ཀྱི་ཕྱག་རྒྱ་ཆེན་པོ་བསྟན་ནོ། །ཐ་མལ་གྱི་ཡུལ་ལ་ལོངས་སྤྱོད་
པ་ལས་རྒྱབ་ཀྱིས་ཕྱོགས་ཀྱང་ཉོན་མོངས་པའི་བག་ཆགས་ཀྱི་རྣམ་རྟོག་མ་་་་
སྤངས་པ་དབང་པོ་རབ་ཀྱི་འབྲིང་དོན་དམ་པའི་ཡེ་ཤེས་ལ་འཇུག་མི་ནུས་
པ་ལ་ཕྱག་རྒྱ་ཆེན་པོའི་ཐབས་སུ་གྱུར་པ་སྤྲུལ་པའི་རིག་མ་ཡེ་ཤེས་ཀྱི་ཕྱག་རྒྱ་
བསྟན་ནོ། །དབང་པོ་རབ་ཀྱི་ཐ་མ་གཉིས་མེད་ཀྱི་ཡེ་ཤེས་ལ་དད་ཀྱང་
འདོད་པའི་འདོད་ཆགས་མ་སྤངས་ཤིང་དེའི་ཡུལ་ཉེ་ན་གཡེང་བར་འགྱུར་
གྱི་ཏིང་ངེ་འཛིན་དུ་མི་འགྱུར་བ་ལ་རང་གི་རིགས་དང་ལང་ཚོ་ལ་སོགས་པ་
དང་ལྡན་པའི་དམ་ཚིག་གི་ཕྱག་རྒྱ་བསྟན་ནོ། །འདོད་ཆགས་ལྷག་པར་ཆེ་
ཞིང་བློ་ཆུང་བ་དབང་པོ་རབ་ཀྱི་ཐ་མའི་ཐ་མ་ལ་ལས་ཀྱི་ཕྱག་རྒྱ་བསྟན་ཏེ།
དེ་ལྟར་ན་སེམས་ཅན་གང་གང་ལ་མངོན་པར་འདོད་པ་དེ། དེ་ཉིད་ལ་ངེས་
པར་སྦྱོར་བས་སངས་རྒྱས་ཀྱི་གོ་འཕང་ལ་འགོད་པས་ན་དཀའ་བ་མེད་པ་
ཡིན་ནོ། །བཞི་པ་ནི། ཉན་ཐོས་པ་ནི་དེ་ཁོ་ན་ཉིད་ཀྱི་ཐབས་མ་ཤེས་པའི་
ཕྱིར་དབང་པོ་རྟུལ་ལ། ཕར་ཕྱིན་པ་ནི་ཐབས་ལ་འཁྲུལ་བའི་ཕྱིར་དབང་པོ་
འབྲིང་ཡིན། གསང་སྔགས་པ་ནི་གང་དུའང་རྨོངས་པ་མེད་པས་ན་དབང་
པོ་རྣོན་པོ་ཡིན་ཏེ་གང་ཞིག་གཞན་གྱིས་བྱས་ན་ངན་འགྲོར་འགྲོ་བར་འགྱུར་
བ་དེ་ཉིད་ཕྱིན་ཅི་མ་ལོག་པའི་ཐབས་ལ་མཁས་པས་སངས་རྒྱས་ཀྱི་རྒྱུར་་་་
703



བསྒྱུར་བར་བྱེད་ནུས་པའི་ཕྱིར་རོ། །དེ་ལྟར་བཞིས་སྔགས་ཀྱི་ཐེག་པ་ཁྱད་
པར་དུ་འཕགས་པ་ཡིན་ནོ། །ཡང་ཚིགས་བཅད་དེའི་དོན་རྒྱ་གར་ཕྱག་ན་རྡོ་
རྗེས་བཤད་པ་ལ་དོན་དེ་ཁོ་ན་ཉིད་ལ་དབྱེ་བ་མེད་ཀྱང་ཕར་ཕྱིན་པས་ལུང་
རིགས་ཀྱིས་གཏན་ལ་ཕབ་སྟེ་རྟོགས་པས་རྨོངས། སྔགས་པས་ལུང་རིགས་
དང་བླ་མའི་མན་ངག་གིས་ཉམས་སུ་མྱོང་བས་རྟོགས་པས་མ་རྨོངས། ཕར་
ཕྱིན་པས་ཉམས་སུ་མྱོང་བ་མེད་ཅིང་བཏང་སྙོམས་ལམ་དུ་བྱེད་ལ། སྔགས་
པས་བདེ་བ་ཆེན་པོ་ལམ་དུ་བྱེད་པས་དཀའ་བ་མེད། ཕར་ཕྱིན་པ་རྒྱུ་ལམ་
དུ་བྱེད་ལ། སྔགས་པས་འབྲས་བུ་ལམ་དུ་བྱེད་པས་ཁྱད་པར་དུ་འཕགས་
ཞེས་གསུངས་མོད་ཀྱི། བཤད་པ་སྔ་མ་ཉིད་ལེགས་པར་རྟོགས་སོ། །ཡང་
སློབ་དཔོན་ཛྙཱ་ན་ཤྲཱིས་གསང་སྔགས་ཀྱི་ཐེག་པ་འདི་ཕ་རོལ་ཏུ་ཕྱིན་པའི་་་་་
ཐེག་པ་ཆེན་པོ་དབུ་མ་ལས་ཀྱང་ཁྱད་པར་ཅི་ཡོད་པ་བསྟན་ཏེ། དམིགས་པ་
བླ་ན་མེད་པ་ལ་དམིགས་པའི་ཐབས་དང༌། སྒྲུབ་པ་བླ་ན་མེད་པ་དང་། ཡེ་
ཤེས་བླ་ན་མེད་པ་དང་། བརྩོན་འགྲུས་བླ་ན་མེད་པ་དང༌། གདུལ་བྱ་མ་
ལུས་པར་འཛིན་པར་ནུས་པ་དང༌། ཉོན་མོངས་པ་བྱིན་གྱིས་རློབ་པ་དང༌།
བྱིན་གྱིས་རློབ་པ་མྱུར་བ་དང་། མྱུར་དུ་འབྱུང་བ་དང་། ཉོན་མོངས་པ་སྤོང་
བ་དང་། བསམ་པ་བླ་ན་མེད་པ་དང༌། སྤྱོད་པ་བླ་ན་མེད་པའི་ཐབས་
མཁས་པ་སྟེ། དེ་ལྟར་ཐབས་མཁས་པ་ཉིད་རྣམ་པ་བཅུ་གཅིག་གིས་ཁྱད་
པར་དུ་འཕགས་སོ། །ཞེས་གསུངས་ཏེ། དེའི་དོན་དམིགས་པ་བླ་ན་མེད་པ་
ནི་ལམ་དེར་ཤེར་ཕྱིན་པ་དང་ཕལ་པོ་ཆེ་ལ་སོགས་པ་ལ་དམིགས་ལ། འདིར་
དེ་དག་ཏུ་མ་གྲགས་པའི་དགྱེས་རྡོར་འབུམ་ཕྲག་ལྔ་པ་དང་། གཤིན་རྗེ་དགྲ་
ནག་འབུམ་ཉི་ཁྲི་ལྔ་སྟོང་པ་དང་། ནམ་མཁའ་དང་མཉམ་པ་འབུམ་པ་ལ་
704



སོགས་པ་ཐུན་མོང་མ་ཡིན་པ་ལ་དམིགས་པའི་ཕྱིར་རོ། །སྒྲུབ་པ་བླ་མེད་ནི།
ལམ་དེར་ལུས་ཀྱི་བཀོད་པ་ཐོབ་ནས་ལྐོག་གྱུར་གྱི་དོན་བྱེད་ནུས་ལ། འདིར་
ནི་དེ་མ་ཐོབ་པར་ཏིང་ངེ་འཛིན་ཐོབ་པས་ལྐོག་གྱུར་གྱི་དོན་བྱེད་ནུས་སོ། །
ཡེ་ཤེས་བླ་མེད་ནི། སེམས་གནས་པའི་ཏིང་ངེ་འཛིན་ཁྱད་པར་ཅན་ལ་
བརྟེན་ནས་རྒྱུ་དང་ངོ་བོ་དང༌། ལས་དག་ལས་ཡེ་ཤེས་ཀྱི་རྒྱུ་མྱུར་བ་ཉིད་
དོ། །བརྩོན་འགྲུས་བླ་མེད་ནི། དམ་ཚིག་གི་དབང་གིས་བརྩོན་འགྲུས་ཆེན་
པོ་རང་དབང་མེད་པར་རྩོམ་པས་སོ། །གདུལ་བྱ་མ་ལུས་པ་རྗེས་སུ་འཛིན་
ནུས་པ་ནི། མཚམས་མེད་བྱས་པ་སོགས་ཐེག་པ་གཞན་གྱིས་སྤངས་པ་
རྣམས་འདིར་འགྲུབ་པར་གནང་བས་སོ། །ཉོན་མོངས་པ་བྱིན་གྱིས་རློབ་པ་
ནི། མཆོད་པའི་རང་བཞིན་དང་བདེ་བ་ལ་བརྟེན་པའི་རྫོགས་པའི་རིམ་
པས་སོ། །བྱིན་རླབས་མྱུར་བ་ནི། ལམ་དེར་དེ་བཞིན་གཤེགས་པས་དབང་
བསྐུར་བ་ས་ལ་ཞུགས་ནས་ཐོབ་པར་འགྱུར་ཞེས་གསུངས་ལ། འདིར་ཐབས་
མཁས་པ་ལ་བརྟེན་ནས་ད་ལྟ་ཉིད་ནས་དེ་བཞིན་གཤེགས་པས་དབང་བསྐུར་
ཞིང་བྱིན་གྱིས་རློབ་པའོ། །མྱུར་དུ་འབྱུང་བ་ནི། དེར་གྲངས་མེད་
གསུམ་ལ་སོགས་པས་འཚང་རྒྱ་ལ། འདིར་ཚེ་གཅིག་དང་། སྐྱེ་བ་བདུན་
དང་། སྐྱེ་བ་བཅུ་དྲུག་ནས་འཚང་རྒྱ་བས་སོ། །ཉོན་མོངས་པ་སྤོང་བ་ནི། ཁ་
དོག་དང་དབྱིབས་ཀྱི་དམ་ཚིག་དང་། ཐམས་ཅད་ཡུལ་ཁྱད་པར་ཅན་དུ་
བྱས་པས་ཉོན་མོངས་པ་རང་བཞིན་གྱིས་སྤོང་བས་སོ། །བསམ་པ་བླ་མེད་ནི།
སྐུ་གསུང་ཐུགས་ལ་སྦྱར་བ་སྟེ་སྐུ་ལ་སྦྱར་བས་ཡོན་ཏན་བཞི་བསྐྱེད་དེ། ཐ་
མལ་པའི་སྤྲོས་པའི་བག་ཆགས་མྱུར་དུ་ལྡོག་པ་དང་། ལས་ཀྱི་རྣམ་པར་སྨིན་
པ་མྱུར་དུ་ལྡོག་པ་དང་། བསོད་ནམས་ཀྱི་ཚོགས་ཆེན་པོ་སྐྱེ་བ་དང་། ཆོས་
705



བདག་མེད་པ་ལ་རང་བཞིན་གྱིས་འཇུག་པའོ། །དང་པོ་ནི། ཐ་མལ་གྱི་
རྟོག་པ་བཟློག་སྟེ་སངས་རྒྱས་ཀྱི་སྐུ་ལ་གནས་པས་ཐོག་མེད་དུས་ཅན་གྱི་ལུས་
དང་། མིང་རིགས་ལ་སོགས་པའི་རྟོག་པ་བཟློག་པའོ། །གཉིས་པ་ནི། ལྷའི་
སྐུ་དེ་ཞི་ལྷག་ཟུང་འབྲེལ་གྱི་ལམ་མཆོག་ཡིན་པས་ཏིང་ངེ་འཛིན་དེ་ཐོབ་ན་
སྔོན་གྱི་ལས་འབྲས་མྱུར་དུ་ལྡོག་སྟེ། རྣམ་སྣང་མངོན་བྱང་ལས། རྣམ་པར་
སྨིན་པ་འདིར་སྨིན་པ། །ལས་རྣམས་ཀྱི་ནི་འབྲས་བུ་ཐོབ། །གང་གི་ཚེ་ན་
གྲུབ་པ་ཐོབ། །དེ་ཡི་ཚེ་ན་ལས་རྣམས་ལྡོག །སེམས་ནི་རང་དངོས་མེད་ཕྱིར་
དང་། །འབྲས་བུ་རྒྱུ་རྣམས་སྤངས་པའི་ཕྱིར། །ལས་ཀྱི་སྐྱེ་བ་རྣམས་ལས་
ཐར། །སྐྱེ་བ་ནམ་མཁའ་ལྟ་བུ་ཡིན། །ཞེས་སོ། །གསུམ་པ་ནི། སངས་རྒྱས་
རྗེས་སུ་དྲན་པ་དང་། སངས་རྒྱས་ལ་ཤེས་ནས་དད་ཅིང་ལོངས་སྤྱོད་རྣམས་
ཀྱིས་མཆོད་པས་རྟག་ཏུ་བསོད་ནམས་ ཀྱི་ཚོགས་སྐྱེ་ཞིང་ལྷའི་སྐུ་སྒོམ་པ་
མངོན་དུ་གྱུར་ན་ཆོས་ ཐམས་ཅད་རང་གི་སེམས་ཀྱི་སྣང་བ་ཙམ་དུ་ཤེས་་་
པར་འགྱུར་ལ། ཡང་སེམས་དེ་ཡང་མ་གྲུབ་པར་ཤེས་པ་འབྱུང་བའི་ཕྱིར་
དང་། གཞན་ཡང་བསོད་ནམས་དང་ལྡན་པའི་སེམས་རྒྱུད་ལ་ཡེ་ཤེས་སྐྱེ་
བས་ཡེ་ཤེས་ཀྱི་རྒྱུར་གྱུར་པའོ། །བཞི་པ་ནི། རྒྱུ་མཚན་དེའི་ཕྱིར་ལྷའི་སྐུ་སྒོམ་
པ་ནི་ཆོས་བདག་མེད་པའི་དོན་ལ་རང་བཞིན་གྱིས་འཇུག་པའོ། །གསུང་ལ་
སྦྱར་བ་ལ་ཡོན་ཏན་བཅུ་གཉིས་ཏེ། རྒྱལ་བའི་བཀའ་བཏོན་པར་འགྱུར་བ་
དང་། ཆོས་རྗེས་སུ་དྲན་པ་དང་། ཆོས་ལ་ཤེས་ནས་དད་པ་དང་། ངག་
བདེན་ཚིག་འགྲུབ་པ་དང་། ཤེས་རབ་དང་ལྡན་པས་ཐབས་དང་ཡེ་ཤེས་
དང་དྲན་པ་ཐོབ་པ་དང་། ཏིང་ངེ་འཛིན་རྩེ་གཅིག་པ་ཐོབ་པ་དང་།
འཕགས་པ་མཆོད་པར་འགྱུར་བ་དང་། འགྲོ་བའི་དོན་བྱས་པར་འགྱུར་བ་
706



དང་། ལྷ་ཉེ་ཞིང་གྲུབ་པ་མྱུར་བར་འགྱུར་བ་དང་། ཆོས་ཐམས་ཅད་ཡི་གེའི་
སྒྱུ་འཕྲུལ་དུ་དབང་བསྐུར་བར་འགྱུར་བ་དང་། སྒྲ་ཐམས་ཅད་བྲག་ཅ་དང་
འདྲ་བར་ཤེས་པ་སྐྱེ། ཆོས་བདག་མེད་པ་ལ་རང་བཞིན་གྱིས་འཇུག་པའོ། །
དང་པོ་ནི། དེ་བཞིན་གཤེགས་པའི་གསང་བའི་སྙིང་པོ་འབྲུ་གཅིག་པ་ཞིག་
བཏོན་པས་ཟབ་ཅིང་རྒྱ་ཆེ་བའི་མདོ་སྡེ་དག་བཏོན་པས་ཀྱང་བསྒྲུན་དུ་མེད་
པའི་ཡོན་ཏན་ཐོབ་པས་སོ། །གཉིས་པ་དང་། གསུམ་པ་ནི། གསང་སྔགས་
ཀྱི་མཐུ་ཡང་ཡང་དྲན་ཅིང་དེའི་མཐུ་ལ་ཡིད་ཆེས་ཤིང་དང་བའི་དད་པ་་་་་
འབྱུང་བས་སོ། །བཞི་པ་ནི། བཟླས་པ་གྲུབ་པའི་སྔགས་ཀྱི་ཚིག་ལས་སུ་
ལའང་མི་འདའ་བས་སོ། །ལྔ་པ་ནི། གསང་སྔགས་དང༌། རིག་སྔགས་དང་།
གཟུངས་དག་གི་མཐུ་ནི་ཤེས་རབ་དང་ཐབས་དང༌། ཤེས་རབ་དང་ཡེ་ཤེས་
དང་ཤེས་རབ་དྲན་པ་ཐོབ་པར་བྱེད་པས་སོ། །དྲུག་པ་ནི། རྡོ་རྗེ་བཟླས་པ་
ལ་སོགས་པ་ལ་བརྟེན་ནས་སེམས་རྩེ་གཅིག་པའི་ཏིང་ངེ་འཛིན་ཐོབ་པའོ། །
བདུན་པ་དང་། བརྒྱད་པ་ནི། འོད་ཟེར་འཕྲོས་པས་འཕགས་པ་མཆོད་ཅིང་
འགྲོ་བའི་དོན་བྱེད་པས་སོ། །དགུ་པ་ནི། སྤྲོ་བསྡུ་དང་བཟླས་པའི་མཐུས་
སྒྲིབ་པ་འབྱང་ཞིང་དེས་ལྷ་ཉེ་ཞིང་དངོས་གྲུབ་ཐོབ་པས་སོ། །བཅུ་པ་ནི།
ཡིག་འབྲུ་ལ་དམིགས་པ་ཐོབ་པ་ན་སྣང་བ་ཐམས་ཅད་ཡི་གེའི་རང་བཞིན་
དུ་མཐོང་བ་དང་། ཡི་གེའི་སྒྱུ་འཕྲུལ་སྟོན་པར་ནུས་པས་སོ། །བཅུ་གཅིག་པ་
ནི། བཟླས་པ་བྱེད་པའི་དམ་ཚིག་ནི་སྒྲ་བྲག་ཅ་ལྟར་ཤེས་པར་བྱ་བ་ཡིན་
པས་ན་རང་བཞིན་གྱིས་འདྲིས་པའི་དབང་ལས་སྒྲ་ཐམས་ཅད་བྲག་ཅ་ལྟར་
ཤེས་སོ། །བཅུ་གཉིས་པ་ནི། བཟླས་པའི་དམིགས་པ་ཐོབ་པ་ན་ཆོས་ཐམས་
ཅད་རང་གི་སེམས་ཀྱི་སྣང་བ་ཙམ་དུ་ཤེས་པར་འགྱུར་ལ་སེམས་དེ་ཡང་
707



རང་བཞིན་མེད་པར་ཤེས་པར་འགྱུར་བའི་ཕྱིར་དང་། སྙིང་པོ་འདི་ལན་
གཅིག་བརྗོད་པས་ཀྱང་སྡིག་པ་ཐམས་ཅད་ངེས་པར་བསྲེག་གོ་ཞེས་སོགས་
གསུངས་པས་ན་བཟླས་པས་སྒྲིབ་པ་འཛད་ལ། དེ་ཟད་ན་ཡེ་ཤེས་སྐྱེ་སྟེ།
དེས་ན་བདག་མེད་པའི་དོན་ལ་རང་བཞིན་གྱིས་འཇུག་པའི་ཡོན་ཏན་་་་་
འགྲུབ་བོ། །ཐུགས་ལ་སྦྱར་བས་ནི་ཡོན་ཏན་ཐམས་ཅད་འགྲུབ་སྟེ། དུས་
དང་གནས་སྐབས་ཐམས་ཅད་དུ་ཆོས་ཐམས་ཅད་སྒྱུ་མ་དང་འདྲ་བར་ལྟ་བ་
དང་མི་འབྲལ་ལ། དེས་ཉོན་མོངས་ཚེགས་མེད་དུ་སྤོང་ཞིང་དགེ་བ་ལ་རློམ་
སེམས་འདོར་ལ། དེས་འཇིག་རྟེན་དང་། འདས་པའི་ཕུན་སུམ་ཚོགས་པ་མ་
ལུས་པ་ཐོབ་པས་སོ། །འོ་ན་དེ་ནི་མཚན་ཉིད་ཀྱི་ཐེག་པའི་དབུ་མ་པས་ཀྱང་
འདོད་དེ། བདག་ནི་མཉམ་པར་བཞག་ཅིང་ལངས་ཞེས་རློམ་སེམས་མེད། །
ཅེས་དང་། ཇི་ལྟར་དུག་དང་འདྲེས་པའི་ཁ་ཟས་བཟང་ཟ་བ། །དཀར་པོའི་
ཆོས་ལ་དམིགས་པའང་རྒྱལ་བས་དེ་འདྲར་གསུངས། །ཞེས་གསུངས་པས་
ཆོས་ཐམས་ཅད་སྒྱུ་མ་དང་འདྲ་བར་ལྟ་བར་གསུངས་སོ། །ཞེ་ན། བདེན་
ཏེ། འོན་ཀྱང་དེར་ནི་སྡོམ་པས་མ་བསྡམས་པས་ཤིན་ཏུ་གཡེལ་བ་ཡིན་ལ།
འདིར་ནི་དེ་ལྟར་མ་བསྒོམས་ན་ཐུགས་ཀྱི་དམ་ཚིག་ཉམས་པར་བཞག་པས་
དེས་འཇིགས་ནས་རྟག་ཏུ་ཏིང་ངེ་འཛིན་དེ་དང་བྲལ་བར་མི་བྱེད་ཅིང་བྲལ་
ན་ཡང་བག་ཡོད་པས་སྡོམ་ཞིང་འཆགས་པའི་ཕྱིར་དེ་བཞིན་གཤེགས་པའི་
ཐུགས་དངོས་པོར་འཛིན་པ་ལས་དབེན་པ་དང་། སྔགས་པའི་ཤེས་པ་ཡང་
རྟག་ཏུ་དངོས་པོར་འཛིན་པ་ལས་གྲོལ་ཞིང་སྒྱུ་མ་ལྟ་བུར་རང་བཞིན་གཅིག་
ཏུ་རྟོགས་པ་ལས་དབྱེར་མི་ཕྱེད་པས་ན་རྡོ་རྗེའི་ཐེག་པ་ཞེས་བྱ་ལ་ལ་་་་་་་
གཞན་པས་མྱུར་བ་ཡང་ཡིན་ནོ། །སྤྱོད་པ་བླ་མེད་ནི་མི་མཐུན་པའི་སྤྱོད་པ་
708



གསུམ་སྤངས་པ་སྟེ་ནུས་པ་ཆུང་བར་བྱེད་པའི་སྤྱོད་པ་ནི། དཀའ་ཐུབ་སྡོམ་
པ་མི་ཟད་པ། །བསྟེན་པས་འགྲུབ་པར་མི་འགྱུར་གྱི། །འདོད་པའི་ལོངས་
སྤྱོད་ཐམས་ཅད་ལ། །བསྟེན་ན་མྱུར་དུ་འགྲུབ་པར་འགྱུར། །ཞེས་གསུངས་
པས་ལུས་གསོས་ཤིང་ཡིད་དགའ་བར་བྱས་ཏེ་དགེ་བ་དྲག་ཏུ་སྤྱད་པས་
འགྲུབ་ཀྱི་ལུས་ཉམས་ཆུང་ཞིང་ཡིད་མི་དགའ་བས་རྣལ་འབྱོར་ག་ལ་འགྲུབ།
བློ་སྟོབས་ཆུང་བ་རྣམས་ལུས་གསོས་ཏེ་དགེ་བ་སྤྱད་པས་ཉོན་མོངས་ཚར་་་་་
གཅོད་མི་ནུས་པ་ལ་སྦྱངས་པའི་ཡོན་ཏན་ལ་སོགས་པ་བསྟན་ལ། འདི་ནི་བློ་
སྟོབས་ཆེ་བ་ལ་དགོངས་པས་འདོད་པ་ལ་ལོངས་སྤྱོད་པར་གནང་བ་ཡིན་
ནོ། །གཡེང་བར་བྱེད་པའི་སྤྱོད་པ་ནི། གལ་ཏེ་བྱང་ཆུབ་མཆོག་འདོད་ན། །
གླེགས་བམ་བཀླག་པར་མི་བྱ་ཞིང་། །མཆོད་རྟེན་བསྐོར་བར་མི་བྱའོ། །བྱས་
ན་བྱང་ཆུབ་རྙེད་པར་དཀའ། །ཞེས་གསུངས་པས། འདོད་པའི་འབྲས་བུ་
བྱང་ཆུབ་སྒྲུབ་པའི་རྒྱུའི་གཙོ་བོ་ནི་སེམས་ཡིན་པས་དང་པོར་སེམས་ཚར་་་་་
བཅད་ཅིང་བྱ་བ་གཞན་གཙོ་བོར་མི་བྱ་སྟེ། སྤྲོས་བཅས་ཀྱི་སྤྱོད་པ་སྤངས་
ནས་སྤྲོས་མེད་ཀྱི་སྤྱོད་པས་སེམས་འབའ་ཞིག་དབང་དུ་བྱས་ནས་སྒོམ་པ་སྟེ།
འདི་ནི་ཐབས་ཀྱི་མཆོག་ཡིན་ནོ། །དངོས་པོར་འཛིན་པའི་སྤྱོད་པ་ནི། ཤ་ལྔ་
དང་ནི་བདུད་རྩི་ལྔ། །རྣམ་རྟོག་སྤང་ཕྱིར་ཅི་རིགས་བསྟེན། །ཞེས་གསུངས་
པས་གཙང་མི་གཙང་ལ་སོགས་པ་རྟོག་པའི་འཆིང་བ་ཡིན་པའི་ཕྱིར།
གཙང་མི་གཙང་གི་རྣམ་རྟོག་སྤངས་ནས། དེ་དག་བདུད་རྩིར་བྱིན་གྱིས་
བརླབས་ནས་སྤྱད་ན་ཆོས་རྣམས་ལ་ཐ་དད་ཀྱི་རྟོག་པ་འབྱུང་བ་རྫུན་པར་་་་
ངེས་ཤེས་འབྱུང་ལ་མི་མ་ཡིན་ཁ་ཅིག་དེ་ཉིད་ལ་དགའ་ཞིང་ཆོས་བཞིན་དུ་
སྐྱོབ་པ་དང་། དེའི་གདམས་ངག་འཛིན་པར་འགྱུར་བ་ཡོད་དོ། །ཤ་
709



ལྔ་བདུད་རྩི་ལྔ་ནི་མཚོན་པ་སྟེ་ཡུལ་གང་ན་ཤ་ལ་སོགས་པ་མི་གཙང་བར་་་་་
འཛིན་པ་དེ་ཉིད་ལ་མ་ཆགས་པས་སྤྱོད་པ་འདི་ནི་སྤྱོད་པས་མྱུར་བ་ཡིན་
ནོ། །དེ་ལྟར་ན་ཐབས་ལ་མཁས་པ་བཅུ་གཅིག་པོ་འདི་དག་གིས་འཕགས་
པས་ན་འདི་ཐབས་ཀྱི་ཐེག་པ་ཞེས་བྱ་ལ། ཐེག་པ་ཆེན་པོའི་ཡང་ཆེན་པོ་
ཞེས་བྱའོ་ཞེས་བཞེད་དོ། །ཡང་སློབ་དཔོན་དེ་ཉིད་ཀྱིས། ཐབས་མྱུར་བ་
དང་། སླ་བ་དང་། མང་བ་དང་། མཁས་པ་ཞེས་བྱའོ། །ཞེས་བཤད་པ་ནི།
ཕལ་ཆེར་སྔར་གྱིས་ཤེས་མོད་ཀྱི་ཅུང་ཟད་བཤད་ན་ཕྱི་མཚན་ཉིད་ཀྱི་ཐེག་་་
པར་ནི་བསྐལ་པ་གྲངས་མེད་སུམ་ཅུ་རྩ་གསུམ་དང་། གྲངས་མེད་བཅུ་དང་།
ཉན་རང་སླར་ལོག་ནས་ཐེག་ཆེན་ལམ་དུ་ཞུགས་པས་གྲངས་མེད་བཞི་དང་།
གཞན་གྱིས་གྲངས་མེད་གསུམ་ནས་འཚང་རྒྱ་བར་གསུངས་ལ། འདིར་ཚེ་
གཅིག་དང་སྐྱེ་བ་བདུན་དང་སྐྱེ་བ་བཅུ་དྲུག་ལ་སོགས་པས་དབང་པོ་རབ་་་་
འབྲིང་ཐ་གསུམ་གྱིས་འགྲུབ་པའི་ཕྱིར་རོ། །གལ་ཏེ་ཕར་ཕྱིན་གྱི་ཐེག་པར་
ཡང་མི་སྐྱེ་བའི་ཆོས་ལ་བཟོད་པ་རབ་ཏུ་ཐོབ་ནས་འདོད་ན་ཞག་བདུན་་་་་་
གྱིས་ཀྱང་འཚང་རྒྱ་བར་ནུས་སོ་ཞེས་གསུངས་ཤིང་། དེ་བཞིན་གཤེགས་
པ་སྐར་རྒྱལ་ལ་ཚིགས་སུ་བཅད་པ་གཅིག་པས་ཞག་བདུན་དུ་བསྟོད་པས་་་་
བསྐལ་པ་དགུའི་ཚོགས་འདུམ་པ་སོགས་བཤད་པས། བརྩོན་འགྲུས་དང་
ལྡན་པ་གྲངས་མེད་གསུམ་ལ་སོགས་པའི་ངེས་པ་མེད་ཅིང་། བརྩོན་འགྲུས་
དང་མི་ལྡན་ན་སྔགས་ཀྱིས་ཀྱང་མྱུར་དུ་མི་ཐོབ་པའི་ཕྱིར་ཁྱད་པར་མེད་དོ་
ཞེ་ན། སྐྱོན་མེད་དེ། མི་སྐྱེ་བའི་ཆོས་ལ་བཟོད་པ་རབ་ཏུ་ཐོབ་པ་ནི་ས་
བརྒྱད་པ་ཡིན་ལ། དེ་ཐོབ་ནས་ཞག་བདུན་ནས་འཚང་རྒྱ་བར་ནུས་ཀྱང་དེ་
ཐོབ་ཀྱི་བར་ལ་བསྐལ་པ་གྲངས་མེད་གཉིས་དགོས་པར་བཤད་ཅིང་། དེ་
710



，
བས་མྱུར་བ་མ་བཤད་པའི་ཕྱིར་དང་། ་བསྐལ་པ་དགུ་ལ་སོགས་པའི་
ཚོགས་དུས་ཐུང་ངུ་ལ་རྫོགས་ཀྱང་བསྐལ་པ་གྲངས་མེད་ཀྱི་ཚོགས་རྫོགས་པར་
བཤད་པ་མེད་པའི་ཕྱིར་དང་། འདིར་ཚེ་གཅིག་གིས་འགྲུབ་པ་ལ་སོགས་
པའི་ལུང་རྣམ་དག་ཡོད་པའི་ཕྱིར་རོ། །གལ་ཏེ་རྣལ་འབྱོར་བླ་མེད་ལ་དེ་
ལྟར་ཡིན་ཡང་རྒྱུད་སྡེ་འོག་མ་རྣམས་ལ་དེ་མི་རུང་ངོ་ཞེ་ན། མ་ཡིན་ཏེ།
འཇམ་དཔལ་རྩ་རྒྱུད་ལས། ཚེ་འདིར་དཀའ་བ་ལེགས་སྤྱད་ཅིང་། །ལས་
ལྡན་ཚེ་ནི་འདི་ལ་ཡང་། །འབད་པ་མེད་པར་སྔགས་རྣམས་འགྲུབ། །ལས་ནི་
འདི་ལའང་སྣང་འགྱུར་ན། །སྐྱེ་བ་འདི་ལའང་འགྲུབ་པར་འགྱུར། །ཞེས་
དང་། རྣམ་སྣང་མངོན་བྱང་གི་རྒྱུད་ཕྱི་མ་ལས། བྱང་ཆུབ་སེམས་དཔའ་
གསང་སྔགས་ཀྱི་སྒོ་ནས་བྱང་ཆུབ་སེམས་དཔའི་སྤྱད་པ་སྤྱོད་པ་རྣམས་ཀྱིས་
ཚེ་འདི་ཉིད་ལ་བླ་ན་མེད་པ་ཡང་དག་པར་རྫོགས་པའི་བྱང་ཆུབ་མངོན་་་་་་
པར་རྫོགས་པར་འཚང་རྒྱ་བར་འགྱུར་རོ། །དེ་ཡང་དེ་ཅིའི་ཕྱིར་ཞེ་ན།
གསང་བ་པོ་ཡི་བདག་པོ་ཆེ། ཞེས་བྱ་བ་དེ་ནི་དེ་བཞིན་གཤེགས་པས་སྐྱེ་བ་
ལ་འདུ་ཤེས་སུ་བྱ་བར་ཟད་དེ་བྱང་ཆུབ་སེམས་དཔའ་དེ་རྣམས་ཀྱིས་འདུ་་་
ཤེས་དེ་ཡང་ཆོས་ཀྱི་ངོ་བོ་ཉིད་ཁོང་དུ་ཆུད་པའི་ཏིང་ངེ་འཛིན་ཐོབ་པའི་་་་་
སྔོན་རོལ་ཉིད་དུ་འགག་པའི་ཕྱིར་རོ། །ཞེས་དང་། རྡོ་རྗེ་རྩེ་མོ་ལས། བསྐལ་
པ་གྲངས་མེད་པ་རུ་བྱུང་། །ས་ཡི་ཕ་རོལ་ཕྱིན་པ་མཆོག །གང་ཕྱིར་གསང་
བ་མཐོ་བ་ཐོབ། །རབ་ཏུ་དགའ་བ་སྒྲུབ་པར་འགྱུར། །གལ་ཏེ་རྣལ་འབྱོར་པ་
དེ་བརྩོན། །ཚེ་འདི་ཉིད་ལ་མྱ་ངན་འདའ། །ཞེས་གསུངས་པས་སོ། །དེའི་
དོན་ཡང་། བྱ་སྤྱོད་ཀྱི་ལུགས་ཀྱིས་རྫས་སྔགས་ལ་བརྟེན་པའི་རིག་འཛིན་
གྱི་དངོས་གྲུབ་ཐོབ་ནས་ལྷའི་འདོད་པའི་ཡོན་ཏན་ལ་ལོངས་སྤྱོད་བཞིན་དུ་
711



ལམ་སྒོམ་པས་སངས་རྒྱས་ཐོབ་པར་འདོད་དེ། འཇམ་དཔལ་རྩ་རྒྱུད་ལས།
རས་བྲིས་བླངས་ཏེ་རྨ་བྱའི་སྟན་དེ་ལ་འདུག་ན་ཡུད་ཙམ་གྱིས་ཚངས་པའི་་་་
འཇིག་རྟེན་གནོན་པར་འགྱུར་རོ། །རིག་པ་འཛིན་པ་བྱེ་བ་ཁྲི་ཕྲག་བརྒྱ་
སྟོང་གི་འཁོར་དུ་མ་དང་ལྡན་པ་རིག་པ་འཛིན་པའི་འཁོར་ལོས་བསྒྱུར་བར་
འགྱུར་རོ། །བར་གྱི་བསྐལ་པ་དྲུག་ཅུར་འཚོ་བར་འགྱུར་རོ། །ཇི་ལྟར་འདོད་
པར་འགྲོ་ཞིང་སྤྱོད་པར་འགྱུར་རོ། །འགྲོ་བ་ལ་ཐོགས་པ་མེད་པ་དང་ལྷའི་
ཕུན་སུམ་ཚོགས་པ་དང་ལྡན་པར་འགྱུར་རོ། །འཕགས་པ་འཇམ་དཔལ་
ཡང་མངོན་སུམ་དུ་འགྱུར་ཞིང་། དེ་ཉིད་འདིའི་དགེ་བའི་བཤེས་གཉེན་དུ་
འགྱུར་རོ། །མཐར་ཡང་སངས་རྒྱས་ཉིད་ཐོབ་པར་འགྱུར་རོ། །ཞེས་དང་།
མི་གཡོ་བ་རྟུལ་ཕོད་པའི་རྟོག་པ་ལས། འདི་ནི་སངས་རྒྱས་ཞིང་རྣམས་སུ། །
རིག་པ་འཛིན་པ་ཐམས་ཅད་ཀྱི། །འཁོར་ལོས་བསྒྱུར་བའི་མཁའ་ལྡིང་
ཡིན། །བསམ་གྱིས་མི་ཁྱབ་ཡོན་ཏན་བརྙེས། །བསྐལ་པ་གྲངས་མེད་པ་རུ་
འཚོ། །ཉི་མ་དང་ནི་ཟླ་བའི་འོད། །དཔལ་ལྡན་གདུལ་དཀའ་འདུལ་མཛད་
པ། །བློ་བཟང་གིས་ནི་ཀུན་སྤྱད་ན། །སངས་རྒྱས་ཞིང་ནི་གྲངས་མེད་ན། །
མཆོད་གནས་འདི་ནི་སྣང་བར་བྱེད། །བསམ་མེད་པ་ཡི་དམ་ཆོས་ཉན། །བློ་
ལྡན་གང་ཞིག་ཐོས་གྱུར་པས། །སངས་རྒྱས་ཡོན་ཏན་བསམ་མེད་འབྱུང༌། །
ཞེས་དང་། རྣམ་སྣང་མངོན་བྱང་ལས་ཀྱང་། སྔགས་པ་རང་གིས་དེ་བླངས་
ནས། །ནམ་མཁའ་ལ་ནི་འགྲོ་བར་འགྱུར། །བསྐལ་པར་གནས་ཤིང་གཟི་
བརྗིད་ཆེ། །རྒྱལ་སྲས་དེ་ནི་འདོད་ན་འཆི། །འཇིག་རྟེན་ཁམས་ནི་གཞན་
དུའང་འགྲོ། །གཙོ་བོ་སྣ་ཚོགས་གཟུགས་འཆང་བ། །རྫས་ལས་བྱུང་བའི་
སྔགས་བསྒྲུབས་པས། །དཔལ་ལྡན་མཆོད་པ་རབ་ཏུ་བྱེད། །འདི་ནི་ཉམས་
712



པར་མི་འགྱུར་བའི། །རྫས་ཀྱི་དངོས་གྲུབ་ཡིན་པར་བཤད། །ཅེས་དང་།
དེས་དེ་རྣམས་ཡིད་རབ་ཏུ་དགའ་ཞིང་ཚེ་རིང་པོ་ཡང་རབ་ཏུ་ཐོབ་ནས་་་་་་
འདོད་པའི་ཡོན་ཏན་ལྔ་དག་གིས་རྩེ་དགའ་ཡོངས་སུ་སྤྱོད་ལ། སངས་རྒྱས་
བཅོམ་ལྡན་འདས་རྣམས་ལ་མཆོད་པ་བྱེད་ཅིང་འཇིག་རྟེན་ཐམས་ཅད་་་་་་
དང་མི་མཐུན་པའི་ལམ་འདི་འགྲུབ་པར་འགྱུར་རོ། །དེ་བཞིན་གཤེགས་པ་
དང་བྱང་ཆུབ་སེམས་དཔའ་རྣམས་ཀྱིས་ཀྱང་དོན་གྱི་དབང་འདི་གཟིགས་་་་
ནས་གསང་སྔགས་སྤྱད་པའི་ཚུལ་གྱིས་ཆོ་ག་ཐུགས་དགྱེས་བཞིན་དུ་འཆད་
དོ། །དེ་ཅིའི་ཕྱིར་ཞེ་ན། གང་བསྐལ་པ་དུ་མར་རྩོལ་ཞིང་འབད་དེ་བྱ་དཀའ་
བ་རྣམས་བརྩམས་ཀྱང་ཐོབ་པར་མི་འགྱུར་བ་དེ་བྱང་ཆུབ་སེམས་དཔའ་་་་་
གསང་སྔགས་ཀྱི་སྒོ་ནས་བྱང་ཆུབ་སེམས་དཔའི་སྤྱད་པ་སྤྱོད་པ་རྣམས་ཀྱིས་
ཚེ་འདི་གཅིག་ཁོ་ན་ལ་ཐོབ་པར་འགྱུར་རོ། །ཞེས་གསུངས་པས་སོ། །འོ་ན་
ཐམས་ཅད་གསང་བའི་འགྲེལ་པ་ལས། གང་ཡང་རྒྱུའི་རྣལ་འབྱོར་ཉིད་ཀྱིས་
འཚང་རྒྱུ་བ་ནི་ཕ་རོལ་དུ་ཕྱིན་པའི་ཚུལ་དང༌། བྱ་བའི་རྒྱུད་ལ་སོགས་པ་ལ་
བཤད་པ་སྟེ་དེ་ནི་དུས་ཤིན་ཏུ་རིང་བས་འབྱུང་བ་ཡིན་ནོ། །རྣལ་འབྱོར་གྱི་
རྒྱུད་རྣམས་སུ་ནི་རྒྱུ་དང་འབྲས་བུའི་སྦྱོར་བ་ལ་སོགས་པས་ཐེག་པ་ཆེན་པོ་
མཐའ་དག་བསྡུས་པ་ཡིན་པའི་ཕྱིར་ཤིན་ཏུ་མྱུར་བ་ཉིད་དུ་བྱང་ཆུབ་ཐོབ་
པ་ཡིན་ནོ། །ཞེས་བྱ་སྤྱོད་ཀྱིས་མྱུར་དུ་མི་ཐོབ་པ་དང་འགལ་ཞེ་ན། དེ་ནི་
རྣལ་འབྱོར་གྱི་རྒྱུད་ཡན་ཆད་པས་འབྲས་བུ་ཐོབ་པ་བུལ་བ་ལ་དགོངས་པ་་་
ཡིན་ལ། འདིར་ནི་ཕྱི་མཚན་ཉིད་པས་ཐབས་ཀྱི་སྒོ་ནས་མྱུར་བ་ལ་དགོངས་
པས་སྐྱོན་མེད་དེ། ཕྱི་མཚན་ཉིད་དུ་ལྷའི་སྟོབས་ཀྱི་སྒོ་ནས་དངོས་གྲུབ་སྟེར་
བ་མེད་པ་ལ། འདིར་ཡོད་པས་ཁྱད་ཡོད་དེ། དགྲ་ནག་འགྲེལ་པར། བྱ་བ་
713



དང་སྤྱོད་པའི་ལུགས་ལ་ཡང་བསྒྲུབ་བྱ་དང་སྒྲུབ་པའི་ཐབས་དུས་རིང་པོར་
རྗེས་སུ་མི་འཇུག་སྟེ་དེ་དག་གི་བརྟག་པ་ལས་བྱུང་བ་ཉིད་ཡིན་ཏེ། དེར་
ནི་འདི་ལྟར་རས་རིས་ལ་སོགས་པར་གཏོགས་པའི་ལྷའི་སྟོབས་ཀྱིས་དངོས་
གྲུབ་རྫོགས་པར་བྱེད་པའི་ཕྱིར་རོ། །རྣལ་འབྱོར་གྱི་རྒྱུད་ནི་ཆོས་ལྡན་གྱི་ཁྱད་
པར་འདི་ཡོད་དེ། རང་གི་ལྷའི་རྣལ་འབྱོར་གྱི་རས་རིས་ལ་སོགས་པར་
གཏོགས་པའི་ལྷ་ལ་དམིགས་ནས་མཐུན་པའི་དངོས་གྲུབ་སྒྲུབ་པར་བྱེད་
དོ། །ཞེས་སོ། །རྣལ་འབྱོར་གྱི་རྒྱུད་དུ་ནི་ཆོས་ལྡན་གྱི་གང་ཟག་ནི་དཀྱིལ་
འཁོར་དུ་བཅུག་སྟེ་ཡེ་ཤེས་བབས་པ་ཙམ་གྱིས་ས་དང་པོ་ཐོབ་ཅིང༌། དེ་
ནས་ཤིན་ཏུ་མྱུར་བར་འཚང་རྒྱ་ལ་ཆོས་མི་ལྡན་གྱི་གང་ཟག་ནི་ཕྱིས་མི་དགེ་
བ་ལས་ལྡོག་པའི་སྡོམ་པ་བླངས་ནས་རིམ་གྱིས་འཚང་རྒྱ་ཞིང་ཐ་མའང་སྐྱེ་
བ་བཅུ་དྲུག་ན་ངེས་པར་འཚང་རྒྱ་སྟེ། རྡོ་རྗེ་རྩེ་མོར། སྔར་གྱི་དེའི་རྗེས་ལ།
རབ་ཏུ་དགའ་བའི་ས་ཐོབ་ཅིང་། །རྡོ་རྗེ་ཉིད་ནི་ཐེ་ཚོམ་མེད། །ཡང་ན་
མཐོང་བ་ཙམ་གྱིས་ནི། །སྐྱེ་བ་བཅུ་དྲུག་མྱ་ངན་འདའ། །རབ་ཏུ་དགའ་བ་
ཐོབ་པའམ། །ཡང་ན་རྡོ་རྗེ་ཉིད་ཀྱང་ངོ་། །ས་ལ་ཉི་ཟླ་ལྟུང་བྱེད་ཅིང་། །དེ་ནི་
ནམ་མཁའ་རང་བཞིན་འགྱུར། །སོ་སོ་སྐྱེ་བོས་སངས་རྒྱས་ཉིད། །འགྲུབ་
པར་འགྱུར་ཏེ་གཞན་དུ་མིན། །ཞེས་པ་དང༌། སློབ་དཔོན་ཀུན་སྙིང་གིས།
དེ་རྣམས་ནི་འཇུག་པ་ཙམ་ཉིད་ཀྱིས་ཡེ་ཤེས་བབས་པར་འགྱུར་རོ། །དེ་ནས་
ཡེ་ཤེས་བབས་པ་དེས་རབ་ཏུ་དགའ་བ་ལ་སོགས་པའི་ས་ཐོབ་པར་འགྱུར་
རོ། །དེའི་ཕྱིར་དེ་བཞིན་གཤེགས་པ་ཐམས་ཅད་དུ་གྲུབ་པ་ཡང་རྙེད་པར་
དཀའ་བ་མ་ལགས་ན་དངོས་གྲུབ་གཞན་རྣམས་ལྟ་སྨོས་ཀྱང་ཅི་འཚལ་ཞེས་
སྨོས་པ་ཡིན་ནོ། །འདིས་ནི་དགེ་སློང་དང་དགེ་སློང་མ་ལ་སོགས་པའི་སྡོམ་
714



པ་ལ་གནས་པ་ཉིད་ཀྱིས་ན་ཤིན་ཏུ་མྱུར་བར་དངོས་གྲུབ་ཐོབ་པར་འགྱུར་
ལ། གཞན་དག་ནི་དུས་ཕྱིས་ལྡོག་པའི་སྡོམ་པ་བླངས་ནས་འགྱུར་རོ་ཞེས་
སྟོན་པ་ཡིན་ནོ། །ཞེས་དཀྱིལ་འཁོར་མཐོང་བའི་ཕན་ཡོན་གྱི་སྐབས་ནས་
གསུངས་ཤིང་། ཕྱག་རྒྱ་ཆེན་པོ་སྒྲུབ་པའི་ཕན་ཡོན་གྱི་སྐབས་ནས། སངས་
རྒྱས་རྗེས་སུ་དྲན་གྱུར་ན། །སངས་རྒྱས་ཉིད་དུ་མྱུར་དུ་འགྱུར། །ཞེས་པའི་
འགྲེལ་པར། དེས་དེ་ཡང་དག་པར་གྲུབ་ན་སངས་རྒྱས་ཉིད་དུ་འགྱུར་བ་སྟེ།
ཚེ་འདི་ཉིད་ལ་སངས་རྒྱས་ཉིད་ཐོབ་པར་འགྱུར་རོ། །ཞེས་གསུངས་སོ། །
རྣལ་འབྱོར་ཆེན་པོའི་རྒྱུད་དུ་ནི་དབང་པོ་རྣོ་ཞིང་བརྩོན་འགྲུས་ཆེ་བས་ཚེ་་་་
འདི་ཉིད་ལ། འབྲིང་འཆི་ཁའམ་བར་དོར། ཐ་མ་སྐྱེ་བ་བདུན་ནམ་བཅུ་
དྲུག་ནས་འགྲུབ་སྟེ། འདུས་པར། གང་གི་བྱེ་མ་སྙེད་ཀྱི་བསྐལ་པར་བྱང་
ཆུབ་སེམས་དཔའ་རྣམས་ཀྱིས་འབད་ཅིང་བརྩལ་ཀྱང་བྱང་ཆུབ་ཐོབ་པར་
མི་འགྱུར་བ་གང་ཡིན་པ་དེ་གསང་བ་འདུས་པ་ལ་དགའ་བའི་བྱང་ཆུབ་་་་་་
སེམས་དཔའ་ཚེ་འདི་ཉིད་ལ་དེ་བཞིན་གཤེགས་པ་རྣམས་ཀྱི་སངས་རྒྱས་་་་་
ཞེས་བྱ་བའི་གྲངས་སུ་འགྲོའོ། །ཞེས་དང་། སམྦི་ཊ་ལས། མདོར་བསྡུས་པས་
ནི་སངས་རྒྱས་ཉིད། །བསྐལ་པ་བྱེ་བ་གྲངས་མེད་པས། །ཇི་སྲིད་སངས་རྒྱས་
གང་ཐོབ་པ། །གང་གིས་དམ་པའི་བདེ་བས་ཁྱོད། །སྐྱེ་བ་འདིར་ནི་ཐོབ་པར་
འགྱུར། །ཡང་ན་རྡོ་རྗེ་འཛིན་པ་ཉིད། །ཡང་ན་འཁོར་ལོས་བསྒྱུར་བའམ། །
འདི་ནི་དངོས་གྲུབ་ཆེན་པོ་བརྒྱད། །གཞན་ཡང་ཡིད་ལ་འདོད་པ་ཐོབ། །
ཅེས་དང་། དུས་འཁོར་ལས། རྫུ་འཕྲུལ་ཀུན་མཁྱེན་པ་དང་སྲིད་གསུམ་བླ་
མ་ཉིད་ནི་རྣལ་འབྱོར་རྣམས་ཀྱིས་སྐྱེ་བ་འདི་ལས་ཏེ། །གལ་ཏེ་ལམ་དུ་རབ་
ཞུགས་འཆི་བར་འགྱུར་ན་དེ་ཚེ་དེ་ཡི་འཛིན་པས་སྐྱེ་བ་གཞན་ལའོ། །ཞེས་
715



གསུངས་པའི་དོན་སློབ་དཔོན་ཛྙཱ་ན་ཨཱ་ཀ་རས། དཔེར་ན་སྐྱེས་བུ་སྟོབས་
ཆུང་བའམ། །ཕྱུགས་ཀྱི་ཤིང་རྟས་དུས་རིང་གིས། །བགྲོད་པར་བྱ་བའི་
གནས་དེར་ནི། །རྐང་མགྱོགས་གྲུབ་པའམ་ཉི་ཟླས་ནི། །མྱུར་བ་ཉིད་དུ་འགྲོ་
བར་འགྱུར། །དེ་བཞིན་ཕ་རོལ་ཕྱིན་པའམ། །ལམ་གཞན་དག་ལ་བརྟེན་
ནས་ནི། །ཡུན་རིང་འཇུག་པར་གྱུར་པ་དེར། །སྔགས་པས་ཚེ་འདིས་འཇུག་
པ་ནི། །མཉམ་མེད་མཐུ་ལ་བརྟེན་ཕྱིར་རོ། །ཞེས་གསུངས་ཤིང་། དེ་ལ་རྒྱུ་
དང་རྐྱེན་ཕུན་སུམ་ཚོགས་པ་དགོས་པ་ལ། རྒྱུ་སྔོན་གྱི་ལས་བཟང་པོའི་མཐུ་
ལས་ལུས་ངག་མཚན་དང་ལྡན་ཞིང་སེམས་ཉོན་མོངས་པ་ཆུང་བ་ཡིན་ལ།
རྐྱེན་སྤྱོད་པ་རྣམ་པ་གསུམ་སྟེ། འཇུག་པའི་སྤྱོད་པ་དབང་ཐོབ་པ། སྦྱོར་
བའི་སྤྱོད་པ་རིམ་པ་གཉིས་ཡན་ལག་དང་བཅས་པ་བསྒོམ། སྒྲུབ་པའི་སྤྱོད་
པ་མི་མཐུན་ཕྱོགས་སྤངས་ཏེ་དམིགས་པའི་དོན་ལ་རྩེ་གཅིག་ཏུ་འཇོག་པ་་་་
ཡིན་ཏེ། དེ་ཉིད་ལས། དེ་ཡང་རྒྱུ་རྐྱེན་ཕུན་ཚོགས་ཀྱིས། །རྒྱུ་ཡང་ལུས་ངག་
ཡིད་ཀྱི་ལས། །སྔོན་ཚེ་ལེགས་པར་སྤྱོད་པ་ཡིས། །ད་ལྟར་རྣམ་པར་སྨིན་པའི་
རྒྱུད། །མཚན་དང་ལྡན་པའི་ལུས་ཐོབ་ཅིང་། །ཚངས་དབྱངས་ཀ་ལ་པིངྐའི་
ངག །འདོད་ཆགས་ཞེ་སྡང་གཏི་མུག་ཚོགས། །ཉོན་མོངས་སྲབ་པའི་སེམས་
ལྡན་པའོ། །རྐྱེན་ཡང་རྣམ་པ་གསུམ་ཉིད་དེ། །འཇུག་དང་སྦྱར་དང་སྒྲུབ་པ་
ཡི། །སྤྱོད་པ་རྣམ་པ་གསུམ་ཉིད་དོ། །དེ་ལ་འཇུག་པའི་སྤྱོད་པ་ནི། །སྔགས་
ལ་དད་པའི་སློབ་མ་ཡིས། །བླ་མ་ཡོན་ཏན་ལྡན་པ་ལ། །དུས་རིང་བསྙེན་པ་
སྔོན་འགྲོ་བས། །མཉེས་ནས་གསོལ་བ་གདབ་བྱས་ལ། །དཀྱིལ་འཁོར་འཇུག་
དང་དབང་བསྐུར་ཞིང་། །རང་གི་འདོད་ལྷ་བཟུང་བ་སྟེ། །དེ་ནི་གཞི་ཡི་
རྐྱེན་ཞེས་བྱ། །དེ་ལ་སྦྱོར་བའི་སྤྱོད་པ་ནི། །མཐུན་པའི་གནས་སོགས་དེ་དང་
716



དེར། །དང་པོར་སྟོང་ཉིད་བྱམས་སོགས་དང༌། །རང་འདོད་ལྷ་ཡི་ཆོ་ག་
ཡིས། །ཐུན་གསུམ་མམ་ནི་ཐུན་བཞི་རུ། །སྒོམ་དང་བཟླས་དང་ཁ་ཏོན་
དང་། །གཏོར་མ་སྦྱིན་པའམ་མཆོད་སོགས་བརྩོན། །སྡིག་ཆེན་ཀུན་ལས་
གྲོལ་ནས་ནི། །བསྐལ་པ་དུ་མར་སྤྱད་པ་ཡི། །བྱང་ཆུབ་སེམས་དཔའ་དང་
མཚུངས་འགྱུར། །འདི་ནི་ཡོངས་འགྱུར་རུང་བའི་རྐྱེན། །གཉིས་པ་ཡིན་པར་
བསྟན་པ་ཡིན། །དེ་ལ་སྒྲུབ་པའི་སྤྱོད་པ་ནི། །དཔེར་ན་ལེགས་པར་བཀྲུས་
པའི་རས། །ཁ་དོག་རྣམས་སུ་བསྒྱུར་བ་ན། །ཚེགས་ནི་ཆུང་སྟེ་གཟབ་འོས་
ལྟར། །སྒྲུབ་པའི་སྤྱོད་པའང་སྒྲིམ་དགོས་ཀྱི། །ཧ་ཅང་དཀའ་བ་མ་ཡིན་ནོ། །
སྦྱོར་བའི་སྤྱོད་པས་རྒྱུད་སྨིན་པའི། །གང་ཟག་སྒྲུབ་ལ་འཇུག་པ་ན། །གནས་
དང་གྲོགས་དང་ལོངས་སྤྱོད་དང་། །བསམ་པ་མ་ཡིན་པ་རྣམས་སྤང་། །
དམིགས་པའི་དོན་ལ་རྩེ་གཅིག་གཞག །འདི་ནི་མྱུར་དུ་འཕགས་པའི་རྐྱེན། །
གསུམ་པ་ཡིན་པར་བསྟན་པ་ཡིན། །ཞེས་སོ། །དེ་ལྟ་བུའི་རྒྱུ་རྐྱེན་གྱིས་
བསྒྲུབས་པས་དངོས་གྲུབ་རིག་འཛིན་ཐོབ་པ་ཡིན་ལ། ཐོབ་ནས་གྲུབ་པའི་
སྤྱོད་པ་རང་གཞན་གྱི་དོན་ཕུན་སུམ་ཚོགས་པ་བསྒྲུབས་པས་རྒྱུ་རྐྱེན་ཕུན་་་་་
སུམ་ཚོགས་ན་ཚེ་འདི་ཉིད་ལ་འགྲུབ་སྟེ། དེ་ཉིད་ལས། གྲུབ་པའི་དངོས་
གྲུབ་གང་ཞེ་ན། །ལུས་དང་གནས་དང་ལོངས་སྤྱོད་དག །མི་ལས་ཁྱད་པར་
འཕགས་པ་སྟེ། །ཚེ་ལ་དབང་བསྒྱུར་མི་ཁོམ་པར། །སྐྱེ་ལས་གཏན་དུ་གྲོལ་བ་
དང༌། །སངས་རྒྱས་འབྱུང་དང་ཕྲད་སོགས་དང་། །འདོད་ཡོན་ལྔ་པོ་ཤེས་
བཞིན་དུ། །སྤྱོད་པ་འཆིང་བར་མི་འགྱུར་དང་། །བདག་གཞན་ཕན་པ་སྐྱེད་
ནུས་པའོ། །གྲུབ་པའི་སྤྱོད་པ་གང་ཞེ་ན། །ཡུལ་དང་དུས་ནི་དེ་དང་དེར། །
འབྱོར་པའི་བདེ་བ་ལ་སྤྱོད་ཅིང༌། །དེ་བཞིན་འཕགས་པ་རྣམས་ལ་ཡང་། །
717



ཅི་ནུས་པར་ནི་མཆོད་པ་དང་། །ཕན་གདགས་ཚར་གཅོད་ཀྱིས་འདུལ་
བའི། །སེམས་ཅན་རྣམས་ལ་རྗེས་མཐུན་པར། །རྫུ་འཕྲུལ་སྣ་ཚོགས་ཀྱིས་
འདུལ་ཞིང༌། །དམྱལ་ལ་སོགས་པར་ཡུད་ཙམ་ལའང༌། །བསིལ་དང་དྲོད་
སོགས་སྦྱིན་པ་དང་། །དེ་བཞིན་སེམས་ཅན་སྣ་ཚོགས་ལ། །ཆོས་རྣམས་སྣ་
ཚོགས་སྟོན་པ་སྟེ། །མཐོང་དང་ཐོས་དང་རེག་པ་དང་། །དྲན་པས་ཀུན་ལ་
ཕན་པའོ། །གྲུབ་པའི་དུས་ནི་གང་ཞེ་ན། །རྒྱུ་དང་རྐྱེན་ནི་ཀུན་ཚོགས་
ཤིང་། །རྒྱུན་དུ་བཟླས་དང་སྒོམ་པ་དང་། །རྒྱལ་བ་སྲས་བཅས་ལ་དད་
པའི། །དཀའ་ཐུབ་ཅན་གྱི་དངོས་གྲུབ་ནི། །ཚེ་འདི་ཉིད་ལའང་འགྲུབ་པར་
འགྱུར། །ཞེས་སོ། །སློབ་དཔོན་དེའི་དགོངས་པས་ས་ཐོབ་པའམ་རིག་འཛིན་
ཐོབ་པ་གྲུབ་པ་ཐོབ་པ་ཡིན་ལ། ། དེ་ཚེ་གཅིག་ལ་ཐོབ་པ་ལ་དགོངས་པར་
བཞེད་དོ། །རིམ་ལྔ་ནི། རིམ་པ་གཉིས་པར། དང་པོ་ལས་ཀྱི་སྦྱོར་བ་ཡིས། །
ས་བརྒྱད་པ་ནི་ཐོབ་པར་འགྱུར། །སྣང་བ་གསུམ་པོ་མཐོང་བ་དག །ས་བཅུ་
ལ་ནི་རབ་ཏུ་གནས། །མངོན་པར་བྱང་ཆུབ་ལེགས་ཐོབ་ནས། །གཙང་མའི་
གནས་སུ་ཉེ་བར་འགྲོ། །སངས་རྒྱས་ཞིང་ནས་མི་ལྡོག་པས། །ཚེ་འདི་ཉིད་
ཀྱིས་ཐམས་ཅད་མཁྱེན། །ཞེས་བསྐྱེད་རིམ་གྱིས་ས་བརྒྱད་པ་དང་། །སེམས་
དམིགས་ཀྱིས་ས་བཅུ་པ་དང་། སྒྱུ་ལུས་འོད་གསལ་གྱིས་ས་བཅུ་གཅིག་
པའམ་ས་བཅུ་གཉིས་པ་ཐོབ་ནས་ཟུང་འཇུག་གིས་འཚང་རྒྱ་བར་བཤད་ལ།
རིམ་ལྔའི་འགྲེལ་པ་དོན་གསལ་གླུ་བྱང་གིས་བྱས་ཟེར་བ་དེ་དང་། ཟླ་གྲགས་
ཀྱིས་བྱས་ཟེར་བའི་མངོན་རྟོགས་རྒྱན་རྩ་འགྲེལ་དང་། ཤཱཀྱ་བཤེས་གཉེན་
གྱིས་མཛད་པའི་སྤྱོད་པ་བསྡུས་པའི་འགྲེལ་པར་དྲོད་རྩེ་བཟོད་མཆོག་བཞི་
རེ་རེ་ལ་ཆེ་འབྲིང་གསུམ་གསུམ་དུ་བྱས་པས་ས་བཅུ་གཉིས། ས་རབ་དགའ་
718



ལ་སངས་རྒྱས་ཀྱི་ས་རུ་བཞེད་དེ། མངོན་རྟོགས་རྒྱན་གྱི་འགྲེལ་པར། བཟོད་
པ་འབྲིང་དང་ཆོས་མཆོག་རབ། །དང་པོ་དང་ནི་བཅུ་པའི་བར། །ས་ཡི་ཁྱད་
པར་བགྲོད་པ་སྟེ། །ལུས་དང་ངག་ཡིད་རྟོག་པ་སྤོང་། །ཞེས་དང༌། སྤྱོད་
བསྡུས་འགྲེལ་པར། བསྐྱེད་པའི་རིམ་པ་ནི་དང་པོ་མ་ཡིན་ནོ། །དེ་ཅིའི་ཕྱིར་
ཞེ་ན། རྫོགས་པའི་རིམ་པ་ཡིན་པའི་ཕྱིར་རོ། །འོ་ན་དང་པོ་ཞེས་བྱ་བ་འདི་
གང་ཞིག་ཡིན་ཞེ་ན། རྫོགས་པའི་རིམ་པ་ཡིན་པའི་ཕྱིར་རོ། །འོ་ན་དང་པོ་
ཞེས་བྱ་བ་འདི་གང་ཞིག་ཡིན་ཞེ་ན། རྡོ་རྗེ་བཟླས་པ་སྟེ། རྟེན་དང་བསྐྱེད་པ་
བཅས་པའོ། །དེས་ས་གང་ཐོབ་ཅེ་ན། ས་བརྒྱད་པ་སྟེ་བཟོད་པ་འབྲིང་པོའི་
སའོ། །རྡོ་རྗེ་དོན་ཞེས་བྱ་བ་ལས་ཀྱང་། རྡོ་རྗེ་བཟླས་པའི་སར་གནས་ནས། །
བཟོད་པ་འབྲིང་པོ་ཐོབ་པར་བྱེད། །ཅེས་གསུངས་པ་ལྟ་བུའོ། །སྐུ་གསུང་
ཐུགས་མངོན་པར་རྟོགས་པ་ནི། སྐུ་གསུང་ཐུགས་སེམས་ཉིད་ཀྱི་ངོ་བོར་
ཤེས་པའོ། །དེས་ས་གང་ཐོབ་ཅེ་ན། ས་བཅུ་སྟེ་སེམས་ལ་དམིགས་པའི་
ས་ནི་ཆོས་ཀྱི་མཆོག་ཆུང་ངུའམ་ཡང་ན་འབྲིང་པོ་ལ་རེག་པའོ། །སྒྱུ་མ་ལྟ་
བུའི་ཏིང་ངེ་འཛིན་གྱིས་ནི་ཆོས་ཀྱི་མཆོག་ཆེན་པོ་ལ་གནས་པར་འགྱུར་ཏེ།
གཞན་ལས། བཟོད་ཆེན་པོ་ནས་ཆོས་མཆོག་བར། །གང་དེ་སེམས་ལ་
དམིགས་པ་དང་། །སྒྱུ་མ་ལྟ་བུས་ཐོབ་པར་འགྱུར། །འོག་གི་ས་ལ་རྨོངས་པ་
ཡིས། །རབ་ཏུ་དགའ་སོགས་ས་ལ་འཛེག །འགྲུབ་པར་མི་འགྱུར་དུད་འགྲོ་
བཞིན། །ཞེས་པ་ལྟ་བུའོ། །འོ་ན་འོད་གསལ་བས་ས་གང་ཐོབ་ཅེ་ན། རབ་ཏུ་
དགའ་བ་སྟེ་ས་བཅུ་པའི་དང་པོའོ། །འོ་ན། འོད་གསལ་བ་ཡི་སྦྱོར་བ་ཡིས། །
བཅུ་གསུམ་པ་ལ་ཡང་དག་གནས། །ཞེས་འབྱུང་བ་དང་མི་འགལ་ལམ་ཞེ་ན།
འགལ་བ་མ་ཡིན་ཏེ། དེ་ནི་དྲོད་ལ་སོགས་པའི་དབང་དུ་བྱས་པ་སྟེ། གང་ཚེ་
-
-
719



ཐ་མའི་དྲོད་གྱུར་ནས། །བཟོད་པ་ཆོས་མཆོག་དབང་དུ་ནི། །རབ་འབྲིང་
སྦྱོར་བས་བཅུ་གཉིས་ཏེ། །རབ་ཏུ་དགའ་བ་བཅུ་གསུམ་མོ། །ཞེས་སོ། །ཟུང་
དུ་འཇུག་པ་ཞེས་བྱ་བ་འདིས་སའི་ཁྱད་པར་དུ་ཐོབ་ཅེ་ན། རབ་ཏུ་དགའ་
ནས་ཆོས་ཀྱི་སྤྲིན། །གང་གི་རྗེས་ལས་ཐོབ་པ་རྣམས། །ཟུང་འཇུག་གིས་ནི་
སྦྱོར་བར་བྱེད། །གཞན་པའི་ཡུལ་དུ་འགྱུར་མ་ཡིན། །ཞེས་འབྱུང་བ་ལྟ་
བུའོ། །ཞེས་ལུང་འདྲེན་དང་བཅས་པ་བཤད་དོ། །རིམ་ལྔའི་འགྲེལ་པ་
མཁན་པོ་གཞན་རྣམས་ནི་སྒྲ་ཇི་བཞིན་པར་འཆད་དོ། །ཡང་གསང་སྔགས་
ཀྱི་སྤྱོད་པ་ལ་བརྟེན་ནས་རིག་འཛིན་ཐོབ། རིག་འཛིན་གྱིས་ཚེ་དེ་ཉིད་ལ་
སངས་རྒྱས་ཐོབ་པར་མཉམ་སྦྱོར་གྱི་འགྲེལ་པར་བཤད་ཅིང་། མཉམ་སྦྱོར་
རྟོག་པ་བདུན་པ་ལས་ཀྱང་། ཚེ་འདིས་རིག་འཛིན་ཐོབ་བྱེད་ཅིང་། །དེ་ནས་
རིམ་བཞིན་གོམས་པའི་མཐུས། །ངེས་པའི་དོན་གྱིས་སངས་རྒྱས་ཆེ། །བདེ་
ཆེན་སྐུ་གསུམ་གཉིས་མེད་འགྲུབ། །ཅེས་སོ། །དུས་འཁོར་ལས་ནི། ཁམས་
དྲུག་དང་ལྡན་པའི་སྐྱེས་བུ་ཆེན་པོ་ཚོགས་གཉིས་ལྡན་གྱི་མིའི་སྐྱེ་བ་ལ་འགྲུབ་
པར་འདོད་དེ། དྲི་མེད་འོད་ལས། སྐྱེ་བ་འདི་ལ་སངས་རྒྱས་ཉིད་ཀྱི་
འབྲས་བུ་རབ་ཏུ་སྟེར། །ཞེས་པ་ནི་སྐྱེ་བ་འདིའི་མིའི་སྐྱེ་བ་ལ་སངས་རྒྱས་
ཉིད་ཀྱི་འབྲས་བུ་རབ་ཏུ་སྟེར་བ་རྒྱུད་ཀྱི་རྒྱལ་པོའོ། །ལྷ་ལ་སོགས་པ་འགྲོ་བ་
ལྔའི་སྐྱེ་བ་ལ་ནི་མ་ཡིན་ནོ། །ཞེས་དང་། རྡོ་རྗེ་སྙིང་འགྲེལ་ལས། སྐྱེ་བ་འདི་
ཉིད་ལ་སངས་རྒྱས་ཉིད་སྟེར་བ་ཞེས་བྱ་བ་ནི་ཡང་དང་ཡང་དུ་མིའི་སྐྱེ་བ་་་་
བླངས་ནས་འགྲུབ་པ་ལ་བྱའི། ལྷ་དང་ལྷ་མ་ཡིན་ལ་སོགས་པ་ནི་མ་ཡིན་
ནོ། །ཞེས་སོ། །གལ་ཏེ་དེ་ལྟར་ཚེ་གཅིག་ལ་འགྲུབ་པར་བཤད་པ་ནི་ཚོགས་
རྒྱ་ཆེན་པོ་བསགས་པ་ས་མཐོན་པོར་ཆུད་པའི་གང་ཟག་གཅིག་ལ་དགོངས་
720



ཀྱི་སོ་སོ་སྐྱེ་བོས་འགྲུབ་པ་མ་ཡིན་ནོ། །ཞེ་ན། དུས་འཁོར་རྩ་རྒྱུད་ལས།
གདོལ་པ་སྨུག་མཁན་ལ་སོགས་དང་། །མཚམས་མེད་ལྔ་ནི་བྱེད་པ་རྣམས། །
སྔགས་ཀྱི་སྤྱོད་པ་རྗེས་སྤྱད་ན། །སྐྱེ་འདི་ཉིད་ལ་སངས་རྒྱས་འགྱུར། །ཞེས་
གསུངས་པས་མཚམས་མེད་བྱེད་བཞིན་པའི་གང་ཟག་ཀྱང་ཕྱིས་བརྩོན་པས་
བསྒྲུབ་ན་སྐྱེ་བ་དེ་ལ་འཚང་རྒྱ་བར་བཤད་ཅིང་འཕགས་པ་མཚམས་མེད་་་་་
བྱེད་པ་མི་སྲིད་པའི་ཕྱིར་རོ། །དྲི་མེད་འོད་ལས། སྐྱེ་བ་འདི་ལ་སྔར་མཚམས་
མེད་པ་ལྔ་ལ་སོགས་པ་མི་བཟད་པའི་ལས་གང་བྱས་པ་དེ་དག་སྔགས་ཀྱི་་་་་
ཐེག་པ་འདིར་ཕྱག་རྒྱ་ཆེན་པོ་མི་འགྱུར་བའི་བདེ་བའི་ཏིང་ངེ་འཛིན་གྱིས་་་
བཅོམ་ནས་མི་དགེ་བ་གློ་བུར་བ་གཞན་ལ་མི་འཇུག་པར་བྱ་བའི་རྡོ་རྗེ་ཆོས་
འབྱུང་གི་ཁང་བར་འདུད་བཞི་དང་བགེགས་ཀྱི་སྒྲ་འཇུག་པའི་སྒོ་རྣམས་ལ་
བྱམས་པ་དང་སྙིང་རྗེ་དང་དགའ་བ་དང་བཏང་སྙོམས་ལ་སོགས་པ་དང་་་་
བྱང་ཆུབ་ཀྱི་ཕྱོགས་ཀྱི་ཆོས་ཀྱི་སྒོ་གླེགས་བཅུག་ནས་དེ་ཉིད་དུ་རྡོ་རྗེ་སེམས་
དཔའ་ཕྱག་རྒྱ་ཆེན་པོ་དང་ལྷན་ཅིག་ཏུ་བསྒྲུབས་ཏེ་མཚམས་མེད་པ་ལྔ་བྱེད་
པ་པོ་རྣམས་ཀྱང་སྐྱེ་བ་འདི་ལ་སངས་རྒྱས་ཉིད་ཀྱི་འབྲས་བུ་ཐོབ་པར་འགྱུར་
རོ། །ཞེས་པ་ནི་དེ་བཞིན་གཤེགས་པ་བཞེད་ཀྱི་སྔགས་ཀྱི་ཐེག་པར་ཞུགས་
པའི་རྗེས་ལ་མཚམས་མེད་པ་ལྔ་ལ་སོགས་པ་མི་བཟད་པའི་ལས་བྱེད་པ་་་་་་
རྣམས་ཀྱང་སྐྱེ་བ་འདི་ལ་སངས་རྒྱས་ཉིད་ཀྱི་འབྲས་བུ་ཐོབ་པར་འགྱུར་རོ། །
ཞེས་བྱ་བ་ནི་དེ་བཞིན་གཤེགས་པ་ཡང་དག་པར་བཞེད་པ་མ་ཡིན་ནོ། །
ཞེས་གསུངས་ཤིང་། སྔར་གྱི་རྡོ་རྗེ་རྩེ་མོའི་ལུང་གིས་ཀྱང་འགྲུབ་བོ། །
ཡང་གང་ཟག་རྫོགས་རིམ་འོད་གསལ་གྱི་བདེན་པ་མཐོང་ཡང་ལེ་ལོ་དང༌།
འབྱོར་པའི་དབང་གིས་སྤྱོད་པ་མ་སྤྱད་པ་ནི་འཆི་ཁ་དང་བར་དོའི་མན་་་་་་
721



----
---
ངག་གཅིག་ཏུ་བྱེད་པའི་བསམ་གཏན་ལ་བརྟེན་ནས་འཆི་ཁ་འོད་གསལ་་་་
ཆོས་ཀྱི་སྐུ་ལས་བར་དོར་ཟུང་འཇུག་ལོངས་སྤྱོད་རྫོགས་པའི་སྐུར་འཚང་རྒྱ་
སྟེ། སྤྱོད་བསྡུས་ལས། རྡོ་རྗེ་སློབ་མས་གསོལ་པ། གལ་ཏེ་སྒྲུབ་པ་པོ་བདེན་
པ་མཐོང་ཡང་སྔོན་གྱི་བག་ཆགས་ལ་གོམས་པའི་སྟོབས་ཀྱིས་ཞིང་ལས་དང་
ཚོང་དང་བསྙེན་བཀུར་ལ་སོགས་པས་གཡེངས་པས་སྤྱོད་པ་རྣམ་པ་གསུམ་
སྤྱོད་པར་མི་བྱེད་པ་དང་སྒྲུབ་པ་པོ་གཞན་དག་འབྱོར་པ་མ་ཚང་བས་རྒྱུད་
ལས་ཇི་སྐད་གསུངས་པའི་ཆོ་ག་རྫོགས་པར་བྱེད་མི་ནུས་པའི་ཕྱིར་མི་སྤྱོད་ ་
པ་དེ་དག་ནི་འཆི་བའི་དུས་བྱས་ནས་ཡང་སྲིད་པ་གཞན་དུ་འགྲོ་བར་འགྱུར་
རམ། ཡང་ན་རྡོ་རྗེ་འཆང་བ་ཉིད་ཐོབ་པར་འགྱུར་ཞེས་དྲིས་པའི་ལན་དུ་
གནས་ལུགས་དང་དཔེ་བསྟན་པ་སྔོན་དུ་བཏང་ནས་ལན་དངོས་ནི་དེ་བས་
ན་དེ་ཁོ་ན་ཉིད་ཤེས་པ་ནི་རྐྱེན་མ་ཚང་བས་ཇི་སྐད་དུ་བཤད་པའི་སྤྱོད་པ་་་
གལ་ཏེ་མ་སྤྱད་དུ་ཟིན་ཀྱང་ལྟ་བ་ཐམས་ཅད་རྣམ་པར་སྤངས་ནས་འཆི་བར་
འགྱུར་བ་ནི་དོན་དམ་པའི་བདེན་པ་ཡིན་ལ། སྐྱེ་བ་ནི་ཀུན་རྫོབ་ཀྱི་བདེན་
པའོ་ཞེས་ཡང་དག་པར་མངོན་པར་རྟོགས་ནས་བརྒྱ་ལམ་ན་འོད་གསལ་་་་་
བར་ཞུགས་ནས་ཐ་མལ་པའི་ཕུང་པོ་བོར་ནས་བདག་ལ་བྱིན་གྱིས་བརླབ་་་་
པའི་རིམ་གྱིས་ལྡང་བར་བྱའོ་ཞེས་བརྟན་པའི་སེམས་བསྐྱེད་དེ། དེ་ཡིད་
ལ་བྱེད་པས་གནས་པར་བྱེད་ན་དེ་སྐྱེ་བ་གཞན་དུ་ཡིད་ལ་བྱེད་པ་དེ་འདོར་
བར་མི་འགྱུར་ཏེ། དེ་བས་ན་ཐམས་ཅད་མཁྱེན་པར་འགྱུར་རོ་ཞེས་
གསུངས་ཤིང་། འདུས་པ་ལས་ཀྱང་། དམ་ཚིག་ཁུ་ཕྱུང་ཆོ་ག་བཞིན། །
འབྲས་བུ་འདོད་པས་བཏུང་བར་བྱ། །དེ་བཞིན་གཤེགས་པའི་ཚོགས་བསད་
ན། །དངོས་གྲུབ་རབ་མཆོག་ཐོབ་པར་འགྱུར། །ཞེས་དང༌། ཞལ་ལུང་ཆེན་
722



མོ་ལས་ཀྱང་། བདག་སེམས་དབྱིངས་སུ་ཞུགས་པའི་ཚེ། །གསལ་ཞིང་རབ་
དགའ་མཁའ་འདྲ་རྟོགས། །དེ་ནས་རྫུ་འཕྲུལ་ཤུགས་ལྡན་པའི། །ལོ་ལྔ་ལོན་
པའི་བྱིས་པའི་གཟུགས། །འགྲུབ་ཚེ་དཔེ་མེད་བདེ་རྫོགས་རྟོགས། །དེ་ལས་
སྐྱེ་བ་གཞན་དུ་ནི། །འཕེན་པར་བྱེད་ཚེ་སྤྲུལ་པའི་གཟུགས། །ཡང་དག་ཏུ་ནི་
རྟོགས་པར་འགྱུར། །ཞེས་སོ། །ཡང་གང་ཟག་ཚེ་དེ་ལ་གྲུབ་པར་མ་ནུས་པ་
འཆི་ལྟས་ཀྱི་མཚན་མ་མཐོང་ནས་རིམས་ལ་སོགས་པས་མ་ཕོག་པའི་གོང་དུ་
འཕོ་བ་བྱས་ན་མཆོག་འགྲུབ་སྟེ། གདན་བཞི་ལས། གང་ཞིག་སྒོ་ཡི་བྱེ་བྲག་
གིས། །འཁོར་བ་ལས་ནི་བརྒལ་བར་འགྱུར། །དེ་ནས་སྒོ་ཡི་བྱེ་བྲག་གིས། །
རྣལ་འབྱོར་པ་ཡི་ལམ་བཟང་པོས། །འཆི་འཕོ་མཚན་མ་མཐོང་བ་ཡིས། །
འཆི་བར་འགྱུར་བའི་དུས་འབྱུང་ན། །རིམས་ལ་སོགས་པས་མ་ཕོག་པར། །
འཕོ་བའི་སྦྱོར་བ་མཆོག་ཡིན་ནོ། །ཞེས་གསུངས་ཤིང་། དེའི་ཕན་ཡོན་ཡང་།
ཚིགས་དགུ་ལས་ནི་ཡར་གཏོང་ན། །མོད་ལ་འཕོ་བ་ཞེས་བྱའོ། །ཉིན་རེ་བྲམ་
ཟེ་གསོད་པ་དང་། །མཚམས་མེད་ལྔ་དག་བྱེད་པ་དང༌། །རྐུ་དང་འདོད་
པའི་ལོངས་སྤྱོད་དང༌། །འདི་ཡི་ལམ་གྱིས་འགག་པར་འགྱུར། །སྡིག་གིས་
གོས་པར་མི་འགྱུར་ཏེ། །སྲིད་པའི་དངོས་པོ་རིང་བར་འགྱུར། །ཇི་ལྟར་
འདམ་ནས་སྐྱེས་པ་ཡི། །པདྨའི་མདངས་ནི་མཛེས་པར་འགྱུར། །དེ་བཞིན་
དམ་པའི་ལུས་ངག་ལས། །ཡེ་ཤེས་སྐུ་ནི་རང་དགར་འབྱུང༌། །དུས་ལ་བབས་
ན་འཕོ་བྱ་སྟེ། །དུས་མིན་ལྷ་རྣམས་གསོད་པར་འགྱུར། །དེ་བས་ལུས་ལ་
རྟགས་བྱུང་ན། །བློ་དང་ལྡན་པས་སྦྱོར་བ་བརྩམ། །ཞེས་གསུངས་སོ། །
གལ་ཏེ་འཕོ་བས་མཆོག་མ་གྲུབ་ན་རིག་འཛིན་འགྲུབ་ཅིང་དེ་ནས་རིམ་གྱིས་
མཆོག་འགྲུབ་པར་གསུངས་ཏེ། ཞལ་ལུང་ཆེན་མོ་ལས། གལ་ཏེ་སྐུ་གསུམ་མ་
723



གྲུབ་ན། །རིག་པ་འཛིན་པའི་གཙོར་གྱུར་ཏེ། །རིམ་གྱིས་ཕྱག་རྒྱ་ཆེན་པོར་
འགྱུར། །ཞེས་པ་དང༌། དུས་འཁོར་བསྡུས་རྒྱུད་ལས་ཀྱང་། ཟུང་གི་རླུང་
དག་འགག་པ་ན་ནི་གཙུག་ཏོར་ཕུག་ནས་མཆོག་གི་གྲོང་ཁྱེར་དག་ཏུ་འགྲོ་་་
བར་འགྱུར། །དེ་ལྟར་ཡིད་ལ་རྡོ་རྗེ་ཡིད་ནི་རབ་ཏུ་སད་པས་ཡུལ་དང་
བཅས་པ་མཁའ་ལ་སྤྱོད་པ་ཉིད་དུ་འགྱུར། །ཞེས་གསུངས་སོ། །གལ་ཏེ་
བརྩོན་འགྲུས་དང་མི་ལྡན་པ་ལྟུང་བ་མེད་པ་ནི་སྐྱེ་བ་གསུམ་མམ་བདུན་ན་
འགྲུབ་སྟེ། གསང་སྔགས་ལ་འཇུག་པར། རྒྱུད་དང་ལྡན་ཡང་རྐྱེན་འགའ་
ཞིག། སྨན་གྱི་ལྗོན་ཤིང་ཆེན་པོ་ལྟར། །མ་ཚང་བ་ནི་ཚེ་གསུམ་གྱིས། །སྟོང་
ཉིད་ལེགས་མཐོང་དུས་མེད་གྲོལ། །ཞེས་པ་དང་། །སངས་རྒྱས་ཐོད་པར་
ཡང་། སྐྱེ་འདིར་དངོས་གྲུབ་མ་ཐོབ་ཀྱང་། །སྐྱེ་གཞན་སྲིད་པར་དངོས་གྲུབ་
འགྱུར། །ཞེས་གསུངས་ཤིང་། གསང་བའི་མཛོད་ལས་ཀྱང་། དབང་བསྐུར་
ཡང་དག་སྦྱིན་ལྡན་ན། །སྐྱེ་དང་སྐྱེ་བར་དབང་བསྐུར་འགྱུར། །དེ་ཡི་སྐྱེ་བ་
བདུན་ན་ནི། །མ་བསྒོམས་པར་ཡང་དངོས་གྲུབ་འཐོབ། །གང་ཡང་དངོས་
གྲུབ་དང་ལྡན་ཞིང་། །གལ་ཏེ་དམ་ཚིག་སྡོམ་ལ་གནས། །སྐྱེ་འདིར་ལས་
དབང་གིས་མ་གྲུབ། །སྐྱེ་བ་གཞན་དུ་དངོས་གྲུབ་འཐོབ། །རེ་ཞིག་དམ་ཚིག་
ཉམས་པ་ལ། །དངོས་གྲུབ་ཐོབ་པ་ལྟ་ཞོག་གི། །མི་ཡི་སྐྱེ་བའང་རྙེད་པར་
དཀའ། །ཞེས་གསུངས་ཤིང༌། དྲི་མེད་འོད་ལས་ཀྱང་། ཅི་སྟེ་གང་གི་ཚེ་ལམ་
དུ་རབ་ཏུ་ཞུགས་པར་གྱུར་པ་རྣལ་འབྱོར་མ་ཐོབ་པར་འཆི་བར་འགྱུར་་་་
དེའི་ཚེ་འཛིན་པས་ཏེ་བག་ཆགས་ཀྱི་སྟོབས་ཀྱིས་སླར་ཡང་མིའི་སྐྱེ་བ་གཞན་
ལ་ཐམས་ཅད་ཐོབ་པར་འགྱུར་ཏེ། སྐྱེ་བ་བདུན་གྱི་མཐར་ཐུག་པས་བརྩོན་
འགྲུས་དང་མི་ལྡན་པར་གྱུར་ཅིང་ཡེ་ཤེས་མ་བསྒོམས་ཀྱང་ངོ༌། ། ཞེས་པའི་
724



ངེས་པའོ། །ཞེས་གསུངས་ཤིང་། དུས་འཁོར་དུ་སྐྱེ་བ་བདུན་པས་མང་བ་མ་
གསུངས་ལ། བླ་མ་དག་ཐ་མས་སྐྱེ་བ་བཅུ་དྲུག་ནས་འགྲུབ་པར་གསུངས་ཏེ།
རྩེ་མོར་ཡང་། སྐྱེ་དང་སྐྱེ་བ་ཐམས་ཅད་དུ། །རྡོ་རྗེ་ཅན་ནི་མངོན་བརྩོན་
འགྱུར། །སྐྱེ་བ་བཅུ་དྲུག་མཐར་ཐུག་པས། །ཞི་བ་སངས་རྒྱས་ཉིད་ཐོབ་
འགྱུར། །ཞེས་གསུངས་སོ། །ལམ་འདི་འགྲུབ་པའི་རྒྱུའི་གཙོ་བོ་དམ་ཚིག་
དང་སྡོམ་པ་རྣམ་པར་དག་པ་དང༌། ཚེ་འདིའི་ལམ་བཟང་པོའི་བག་ཆགས་
དང་། རིགས་སུ་སྐྱེ་དང་དམ་ཚིག་ཅན། །སྨྱོ་མེད་ཀྱེ་ཡི་རྡོ་རྗེ་སྟོན། །བླ་མ་ལ་
གུས་དམ་ཚིག་ལྡན། །སྐྱེ་ཞིང་སྐྱེ་བར་འགྱུར་བར་ཤོག །ལག་པ་རྡོ་རྗེ་དྲིལ་བུ་
འཁྲོལ། །ཟབ་མོའི་ཆོས་ནི་ཀློག་པ་དང༌། །བཙུན་མོའི་ཁུ་བ་མཉམ་ཟས་
ཅན། །སྐྱེ་ཞིང་སྐྱེ་བར་འགྱུར་བར་ཤོག །ཅེས་སོགས་ཀྱི་སྨོན་ལམ་གྱི་སྟོབས་
ཡིན་ཏེ། དུས་འཁོར་ནང་ལེར། རྣལ་འབྱོར་དབང་པོ་རྣལ་འབྱོར་མ་ཐོབ་
རབ་ཏུ་གཡོ་བའི་ཡིད་ཀྱིས་གལ་ཏེ་ཤི་བར་གྱུར་པ་ན། །དཔལ་ལྡན་མི་ཡི་
འཇིག་རྟེན་དུ་ནི་རབ་མཆོག་ཐུབ་པའི་རིགས་སུ་རྣལ་འབྱོར་ལྡན་པ་སྐྱེ་བར་
འགྱུར། །སྔོན་གྱི་གོམས་པ་དེ་ཡིས་སླར་ཡང་ཡེ་ཤེས་རྣལ་འབྱོར་ཡངས་པ་
དག་ནི་ཀུན་ཏུ་འཛིན་པར་འགྱུར། །ཡེ་ཤེས་ཐོབ་པ་མི་ཟད་མཆོག་གི་གནས་
སུ་རབ་འགྲོ་གང་དུ་སླར་ཡང་སྐྱེ་བ་ལྡན་པ་མིན། །ཞེས་གསུངས་སོ། །དེ་
ལྟར་ལམ་མྱུར་བའི་ཁྱད་པར་ཡིན་ལ། ཐབས་སླ་བ་དང་། མང་བ་ནི་སྔར་
བཤད་ཅིང་། ཐབས་ལ་མཁས་པ་ནི་མ་རྨོངས་པ་དང་འདྲའོ། །ཡང་སློབ་
དཔོན་ཤཱནྟི་པས། ཕ་རོལ་ཏུ་ཕྱིན་པ་དང༌། སྔགས་ཀྱི་ཐེག་པ་ལ་དོན་དམ་
པའི་བདེན་པ་ལ་ཁྱད་པར་མེད་ཀྱང་། ཀུན་རྫོབ་ཀྱི་བདེན་པ་ཟབ་ཅིང་རྒྱ་
ཆེ་བའི་ཁྱད་པར་ལ་ཁྱད་པར་ཡོད་དེ། ཇི་ལྟར་སྣང་བའི་དམིགས་པ་རྣམས་
725



ལྷར་བསྒོམས་པས་དམིགས་པ་རྒྱ་ཆེ་བ་དང་། དུས་གསུམ་སངས་རྒྱས་ཀྱིས་
བསྟེན་པའི་དམ་ཚིག་རྣམས་ཡིད་བཞིན་དུ་བཟུང་བས་བྱིན་རླབས་ཁྱད་་་་་
པར་ཅན་སྐྱེ་བར་འགྱུར་བས་གྲོགས་རྒྱ་ཆེ་བ་དང་། སངས་རྒྱས་བྱང་སེམས་
རྣམས་འགྲོ་བའི་དོན་སྤྱོད་པ་དང་། ཞིང་ཡོངས་སུ་དག་པར་བྱིན་གྱིས་རློབ་
པ་ལྟར་རྗེས་སུ་སྐྱེས་པའི་སྤྱོད་པ་རྒྱ་ཆེ་བ་སྟེ་འདི་གསུམ་དབུ་མ་བ་དང་།
སེམས་ཙམ་པ་དང་། ཉན་རང་ལ་མེད་པས་གྲངས་མེད་གསུམ་དང་།
བཞིས་འཚང་རྒྱ་ལ། སྔགས་ལ་ཡོད་པས་དུས་ཅུང་ཟད་ཀྱིས་འཚང་རྒྱ་བས་
ཁྱད་པར་ཆེའོ། །ཞེས། དམིགས་པ་རྣམ་པར་དག་པ་དང་། །གྲོགས་ཀྱི་མཐུ་
དང་སྤྱོད་པ་ཡིས། །བློ་ལྡན་རྣམས་ཀྱི་ཐེག་པ་ནི། །ཆེན་པོའི་ཆེན་པོ་ཉིད་དུ་
བསྒྲགས། །ཞེས་སོ། །གཞན་ཡང་། ཇོ་བོ་རྗེའི་དམ་ཚིག་ཐམས་ཅད་བསྡུས་
པ་ལས་བྱང་ཆུབ་སེམས་དཔའ་གསང་སྔགས་ཀྱི་སྒོར་ཞུགས་པས་འདི་ལྟར་
ཤེས་པར་བྱའོ། །ཐེག་པ་ཆེན་པོའི་ཡང་ཆེན་པོ་འདི་འོག་མ་རྣམས་ལས་ཁྱད་
པར་དུ་འཕགས་ཏེ། ཇི་ལྟར་ཞེ་ན། འདི་སྐད་དུ། འཕགས་པ་ཀླུ་སྒྲུབ་ཀྱི་
ཞལ་སྔ་ནས་ཐམས་ཅད་ཆོས་ཀྱི་སྐུར་རྟོགས་པས་ཀུན་ཏུ་བཟང་པོའི་རྒྱུས་་་་
ཐེབས་པ་དང་འཇིག་རྟེན་གྱི་ལྷ་ཆེན་པོ་དམ་ཚིག་ཅན་འཁོར་དང་བཅས་་་་
པས་བཀུར་གནས་བྱེད་པས་བྱིན་གྱིས་བརླབ་དང་ལྡན་པ་དང་དུས་གསུམ་
གྱི་སངས་རྒྱས་སྲས་དང་བཅས་པས་ཐུགས་ལ་དགོངས་ཤིང་བྱིན་གྱིས་བརླབ་
པའི་དངོས་གྲུབ་མྱུར་བ་དང་། བདེ་བར་གཤེགས་པ་རྣམས་དང་སྤྱོད་ཡུལ་
གཅིག་པས་འཁོར་བ་དང་ངན་སོང་གི་འཇིགས་པ་དང་བྲལ་ཞིང་དབུགས་
ཕྱིན་པ་དང་། རྡོ་རྗེ་བྱང་ཆུབ་ཀྱི་སེམས་དང་ལྡན་ཞིང་སྐུ་དང་གསུང་དང་
ཐུགས་མི་ཕྱེད་པས་བར་དུ་གཅོད་པ་གང་ཡང་མེད་པ་དང༌། ཕྱི་ནང་ཐམས་
726



ཅད་རང་བཞིན་གྱིས་རྣམ་པར་དག་པར་ཡིད་ཆེས་པས་དམ་ཚིག་ཉམས་་་་་
པར་མི་འགྱུར་བ་དང་། གལ་ཏེ་ཉམས་ན་ཡང་རང་བཞིན་གྱིས་སྐོང་བར་
འགྱུར་བའི་ཁྱད་པར་རོ། །ཞེས་གསུང་ངོ༌། །ཡང་སློབ་དཔོན་ཆེན་པོ་ཨིནྡྲ་བྷུ་
ཏིའི་ཞལ་སྔ་ནས། བླ་མའི་ཁྱད་པར་དང་། སྣོད་ཀྱི་ཁྱད་པར་དང༌། ཆོ་གའི་
ཁྱད་པར་དང༌། ལས་ཀྱི་ཁྱད་པར་དང་། དམ་ཚིག་གི་ཁྱད་པར་དང་། ལྟ་
བའི་ཁྱད་པར་དང༌། སྤྱོད་པའི་ཁྱད་པར་ཏེ་བདུན་གྱིས་འཕགས་སོ། །ཞེས་
གསུངས་སོ། །སློབ་དཔོན་ཆེན་པོ་ཡེ་ཤེས་ཞབས་ཀྱི་ཞལ་སྔ་ནས། སྔགས་ཀྱི་
ཐེག་པ་འདི་རྣམ་པ་གསུམ་གྱིས་ཐུན་མོང་མ་ཡིན་ཏེ། འདི་ལྟར་སྒྲུབ་པ་པོ་
དང༌། ལམ་དང༌། འབྲས་བུ་གསུམ་མོ་ཞེས་གསུངས་སོ། །ཞེས་དང་། སློབ་
དཔོན་ཌི་བི་ཧེ་རུ་ཀའི་ཞལ་སྔ་ནས་ཀྱང་། འདིར་ནི་སྣོད་ཀྱི་ཁྱད་པར་
དང་། །སྣོད་དུ་བྱེད་པའི་ཆོས་དང་ནི། །གཞུང་དང་ལམ་གྱི་ཁྱད་པར་
དང་། །འབྲས་བུ་དག་གི་ཁྱད་པར་གྱིས། །སྔགས་ཀྱི་ཐེག་པ་ཁྱད་པར་
འཕགས། །ཞེས་གསུངས་པ་དང་། གཞན་ཡང་རྡོ་རྗེ་དྲིལ་བུ་པའི་ཞལ་སྔ་
ནས་ཀྱང་། སྔགས་ཀྱི་ཐེག་པ་ནི་ཐེག་པ་ཆེན་པོའི་ཡང་ཆེན་པོ་ཡིན་ཏེ། འདི་
ལྟར་རྟེན་གྱི་གང་ཟག་གི་ཁྱད་པར་དང་། འཇུག་པ་ལམ་གྱི་ཁྱད་པར་དང་།
མཐར་ཐུག་འབྲས་བུའི་ཁྱད་པར་དང་། མངོན་པར་འབྱུང་བའི་ཁྱད་པར་
རོ། །ཞེས་གསུངས་སོ། །བདག་གི་བླ་མ་རྗེ་བཙུན་དམ་ཚིག་རྡོ་རྗེའི་ཞལ་ནས་
ནི། ཕ་རོལ་ཏུ་ཕྱིན་པའི་ཐེག་པ་ལས་ཐེག་པ་འདི་གོང་དུ་གྱུར་པ་ཡིན་ཏེ།
བླ་མ་དང༌། དབང་བསྐུར་བ་དང་། དམ་ཚིག་དང་། མན་ངག་དང༌། བརྩོན་
འགྲུས་ཀྱིས་ཁྱད་པར་དུ་འཕགས་སོ་ཞེས་གསུངས་སོ། །ཞེས་བཤད་དོ། །དེ་
དག་གི་དོན་ཡང་སྔར་བཤད་པའི་རིགས་པས་ཅི་རིགས་སུ་ཤེས་པར་བྱའོ། །
-
727



གསུམ་པ། ཁྱད་པར་དུ་འཕགས་པའི་རྒྱུད་སྡེའི་དབྱེ་བ།
གཉིས་པ་ལ། རྒྱུད་སྡེ་བཞིའི་དབྱེ་བ། མིང་གི་རྣམ་གྲངས་དང་ངེས་
པའི་ཚིག དེ་ཐམས་ཅད་རྒྱུད་སྡེ་གཉིས་སུ་བསྡུ་བ་དང་གསུམ་གྱི་དང་པོ་ལ།
རྒྱུད་སྡེ་བཞིའི་དབྱེ་སྒོ། སོ་སོའི་ཁྱད་པར། བཞིར་གྲངས་ངེས་པ། གྲངས་
ངེས་པ་ལ་རྩོད་པ་སྤང་བ་དང་བཞིའི་དང་པོ་ལ། སྦྱང་བྱ་འདོད་ཆགས་
རིགས་བཞིའི་སྒོ་ནས་དང༌། གང་ཟག་མི་རིགས་བཞིའི་སྒོ་ནས་དང་། སྤང་
བྱ་ཉོན་མོངས་བཞིའི་སྒོ་ནས་དང་། གང་ཟག་དབང་པོ་རྣོ་རྟུལ་གྱི་སྒོ་ནས་
དང་། རྒྱུ་གནས་སྐབས་བཞིའི་བག་ཆགས་ཀྱི་སྒོ་ནས་དང༌། ཐུན་མོང་དུས་
མཚམས་ཀྱི་སྒོ་ནས་རྒྱུད་སྡེ་བཞིའི་དབྱེ་བ་དང་དྲུག་གི་དང་པོ་ནི། སམྦུ་ཊ་
ལས། རྒོད་དང་ལྟ་དང་ལག་བཅངས་དང་། །གཉིས་གཉིས་འཁྱུད་དང་རྣམ་
པ་བཞི། །སྲིན་བུའི་ཚུལ་གྱིས་རྒྱུད་བཞིར་གནས། །ཞེས་གསུངས་པས།
འདོད་ཁམས་ན་འདོད་ཆགས་རིགས་བཞི་སྟེ། མཛོད་ལས། གཉིས་གཉིས་
འཁྱུད་དང་ལག་བཅངས་དང་། །རྒོད་དང་བལྟས་པས་འཁྲིག་པ་ཡིན། །
ཞེས་སུམ་ཅུ་རྩ་གསུམ་པ་མན་ཆད་གཉིས་གཉིས་འཁྱུད་པས་དང་། འཐབ་
བྲལ་བ་འཁྱུད་པས་དང་། དགའ་ལྡན་པ་ལག་པ་བཅངས་པ་དང་། འཕྲུལ་
དགའ་བ་རྒོད་པས་དང་། གཞན་འཕྲུལ་དབང་བྱེད་པ་ལྟ་བས་ཚིམ་པའི་
འདོད་ཆགས་ཡོད་ལ། གཟུགས་ཁམས་ཡན་ཆད་འདོད་པ་ལ་འདོད་ཆགས་
དང་བྲལ་བའི་ཚུལ་དུ་གནས་སོ། །དེ་ལ་འདོད་ཆགས་དང་བྲལ་བའི་གང་
ཟག་གདུལ་བར་བྱ་བའི་དོན་དུ་ཕ་རོལ་ཏུ་ཕྱིན་པའི་ཐེག་པ་བསྟན་ཅིང་།
འདོད་ ཆགས་ ཅན་གྱི་གང་ཟག་ ཆགས་བྲལ་ གྱི་ལམ་གྱིས་མི་འདུལ་བ་ལ་
728



གསང་སྔགས་བསྟན་པ་ཡིན་ཏེ། སྒྲོན་གསལ་ལས། སྐྱེ་བོ་འདོད་ཆགས་ཅན་
དོན་དུ། །ཞེས་སོ། །དེ་ལ་གཞན་འཕྲུལ་དབང་བྱེད་པ་ལ་སོགས་པ་བལྟས་
པས་ཚིམ་པའི་ཆགས་པས་གཉེན་པོར་བྱ་བའི་རྒྱུད། ལྷ་ཕོ་མོ་ཕན་ཚུན་
བལྟས་པ་ཙམ་གྱིས་ཚིམ་པའི་དགའ་བའི་བདེ་བ་ལམ་དུ་བྱེད་པ་བྱ་བའི་
རྒྱུད་གསུངས་ཏེ། ཆོ་ག་ཞིབ་མོ་ལས། བཅོམ་ལྡན་འདས་ཞལ་ཁྲོ་གཉེར་ཅན་
ལ་གཏོད་པར་བྱ་ཞིང་། ཞེས་དང་། གཡས་ཕྱོགས་ན་ལྷ་མོ་སྒྲོལ་མ་འཛེམ་
བག་དང་བཅས་ཤིང་ལུས་བཏུད་པར་མཆོག་སྦྱིན་པའི་ཕྱག་རྒྱ་ལ་མིག་་་་
གཏོད་པར་བྱའོ། །གཡོན་དུ་པདྨའི་རིགས་མཛེས་མ་འཛེམ་བག་དང་བཅས་
པ་གསང་སྔགས་ཀྱི་ཚུལ་དང་རྗེས་སུ་མཐུན་ཞིང་དོན་ཡོད་ཞགས་པ་ལ་མིག་
གཏོད་པར་བྱའོ། ། ཞེས་སོ། །འཕྲུལ་དགའ་བ་རྒོད་པས་ཚིམ་པའི་ཆགས་
པའི་གཉེན་པོར་ལྷ་ཕོ་མོ་ཕན་ཚུན་རྒོད་པ་ཙམ་གྱིས་ཚིམ་པའི་མཆོག་དགའི་
བདེ་བ་ལམ་དུ་བྱེད་པ་སྤྱོད་པའི་རྒྱུད་གསུངས་ཏེ། རྣམ་སྣང་མངོན་བྱང་
ལས། དེ་ཡི་གཡས་སུ་ལྷ་མོ་ནི། །སངས་རྒྱས་སྤྱན་ཞེས་བྱ་བ་སྟེ། །ལྷ་མོ་ཅུང་
ཟད་འཛུམ་པའི་ཞལ། །འོད་ཀྱི་དཀྱིལ་འཁོར་འདོམ་གང་བ། །མཚུངས་མེད་
སྐུ་ནི་རབ་ཏུ་དང་། །དེ་ནི་ཤཱཀྱ་ཐུབ་པའི་ཡུམ། །ཞེས་པའམ། སྤྱན་རས་
གཟིགས་དབང་དཔའ་བོ་ནི། །པདྨ་དཀར་པོའི་སྟན་ལ་འདུག །དུང་དང་
ཀུན་ད་ཟླ་བ་འདྲ། །དབུ་ལ་འོད་དཔག་མེད་བཞུགས་པ། །བཞིན་ནི་བག་
ཙམ་འཛུམ་པར་བྲི། །དེ་ཡི་གཡས་སུ་ལྷ་མོ་ནི། །སྒྲོལ་མ་གྲགས་པ་ཆེན་མོ་
དེ། །དགེ་ཞིང་འཇིགས་པ་སེལ་བ་སྟེ། །ཞེས་སོ། །དགའ་ལྡན་པ་ལག་
བཅངས་ཀྱིས་ཚིམ་པའི་གཉེན་པོར་ལྷ་ཕོ་མོ་ཕན་ཚུན་ལག་པ་བཅངས་པ་་་་་
ཙམ་གྱིས་ཚིམ་པའི་ཁྱད་དགའི་བདེ་བ་ལམ་དུ་བྱེད་པ་རྣལ་འབྱོར་གྱི་རྒྱུད་་་་
729



གསུངས་ཏེ། རྩེ་མོ་ལས། ལྷ་མོ་རྡོ་རྗེ་ཅ་ཅོ་སྒྲོག །དབུས་འཁྱུད་རང་གི་ལྷ་མོ་
དེ། །དེ་ཡི་གློ་ན་མགོ་བསྒྱུར་ཞིང་། །འཛུམ་བཅས་ཀུན་ཏུ་ལྟ་བ་སྟེ། །བཅོམ་
ལྡན་འདས་ཀྱི་ཕྱག་ལ་འཇུས། །ཞེས་པ་དང་། དཔལ་མཆོག་དང་པོ་ལས།
དེ་ཡི་ལོགས་ལ་རྡོ་རྗེ་ཆེ། །མདའ་ནི་གསོར་བ་ལ་བརྩོན་པ། །སྙེམས་པའི་
ཕྱག་གིས་ཡོངས་འཁྱུད་པའི། །ཆུ་སྲིན་རྒྱལ་མཚན་སྒྲེང་དང་བཅས། །ཞེས་
སོ། །སུམ་ཅུ་རྩ་གསུམ་པ་མན་ཆད་དབང་པོ་གཉིས་ཀྱིས་གཉིས་སྤྲོད་ཀྱིས་
ཚིམ་པའི་ཆགས་པའི་གཉེན་པོར་ལྷ་ཕོ་མོ་ཕན་ཚུན་སྙོམས་པར་འཇུག་པས་
ཚིམ་པའི་ལྷན་ཅིག་སྐྱེས་དགའི་བདེ་བ་ལམ་དུ་བྱེད་པ་རྣལ་འབྱོར་ཆེན་པོའི་
རྒྱུད་གསུངས་ཏེ། དཔལ་གསང་བ་འདུས་པ་ལས། དེ་བཞིན་གཤེགས་པའི་
བཙུན་མོ་མཆོག །སྤྱན་ལ་སོགས་པ་བསྒོམ་པར་བྱ། །དབང་པོ་གཉིས་ནི་
མཉམ་སྦྱོར་བས། །སངས་རྒྱས་དངོས་གྲུབ་ཐོབ་པར་འགྱུར། །ཞེས་དང་།
སམྦུ་ཊ་ལས། བདག་མེད་ལྷན་ཅིག་མཉམ་སྦྱོར་ཞིང་། །དགའ་བའི་གཉིས་
གཉིས་སྙོམས་འཇུག་པས། །རྦ་རླབས་མེད་པའི་རང་བཞིན་ཅན། །ཞེས་སོ། །
འོ་ན་འཐབ་བྲལ་བ་འཁྱུད་པ་ཙམ་གྱིས་ཚིམ་པའི་བདེ་བ་ཡང་ཡོད་པས་་་་་་
རྒྱུད་སྡེ་ལྔ་ཡོད་པར་འགྱུར་རོ། །ཞེ་ན། སྐྱོན་མེད་དེ། འཁྱུད་པ་ནི་ལག་
བཅངས་ལ་སོགས་པ་སྔ་མ་རྣམས་ཀྱི་སྐབས་སུའང་སྲིད་ལ་དབང་པོ་གཉིས་
སྤྲོད་ལའང་ཡོད་པས་ཕན་ཚུན་གྱི་ནང་དུ་འདུས་པས་སྐྱོན་མེད་ལ། དེ་ལྟར་
ཐབས་རྒྱུད་དགའ་བ་བཞིའི་སྤང་བྱ་སྔར་གྱི་ཆགས་པ་བཞི་དང་དེ་ཉམས་་་་
པའི་ཆགས་བྲལ་བཞི་བཅོམ་ནས་འགྱུར་མེད་དུ་གྱུར་པ་ནི་འབྲས་བུའི་རྒྱུད་
དེ། སམྦུ་ཊའི་སྔར་གྱི་ལུང་གི་འགྲེལ་པ་མན་ངག་སྙེ་མར། རྒོད་དང་ལྟ་དང་
ལག་བཅངས་རྒྱུད། །རྒོད་པའི་རྒྱུད་ནི། འཕྲུལ་དགའ་བ་རྣམས་ཀྱི་བདེ་བ་
730



ལྟ་བུའོ། །ལྟ་བའི་རྒྱུད་ནི། དཔེར་ན་གཞན་འཕྲུལ་དབང་བྱེད་པ་རྣམས་ཀྱི་
བདེ་བ་ལྟ་བུའོ། །ལག་བཅངས་ཀྱི་རྒྱུད་ནི། དཔེར་ན་དགའ་ལྡན་པ་རྣམས་
ཀྱི་བདེ་བ་ལྟ་བུའོ། །རྒོད་པ་ལ་སོགས་པ་རྣམས་ལ་འཁྱུད་པའི་ཚུལ་སྲིད་
པའི་ཕྱིར་དང་། འཁྱུད་པ་ལ་ཡང་རྒོད་པ་ལ་སོགས་པ་སྲིད་པའི་ཕྱིར་
འཁྱུད་པའི་རྒྱུད་ནང་དུ་འདུས་ཤིང་དེ་ནི་འཐབ་བྲལ་བ་རྣམས་ཀྱི་བདེ་བ་ལྟ་
བུའོ། །གཉིས་གཉིས་ཀྱི་རྒྱུད་ནི་སྔར་གསུངས་ཟིན་ཅིང་དཔེར་ན་སུམ་ཅུ་རྩ་
གསུམ་པ་རྣམས་དང་། རྒྱལ་པོ་ཆེན་པོ་བཞིའི་རིས་རྣམས་དང་། མི་རྣམས་
ཀྱི་བདེ་བ་ལྟ་བུའོ། །དེ་ལྟར་ཡང་དེ་དང་དེའི་བདེ་བ་རྣམ་པར་དག་པས་
ལྷན་ཅིག་སྐྱེས་པའི་དགའ་བ་ཁོ་ན་ཆུང་ངུ་དང་འབྲིང་དང་ཆེན་པོ་དང་་་་་་
ཆེན་པོའི་ཆེན་པོའི་བདག་ཉིད་དགའ་བ་དང་། མཆོག་དགའ་དང་། ཁྱད་
དགའ་དང་། ལྷན་ཅིག་སྐྱེས་པའི་དགའ་བའི་རང་བཞིན་ཐབས་ཀྱི་རྒྱུད་དེ་
བྱང་ཆུབ་ཀྱི་སེམས་ཁོ་ན་རང་བཞིན་གྱིས་རྣམ་པར་དག་པར་བསྟན་ཏོ། །
འོན་ཀྱང་འགྱུར་བ་ཉིད་ཀྱིས་ན་ཆགས་པ་དེ་ཁྱད་དགའི་མཐར་ཐུག་པ་དང་
ཆགས་བྲལ་གྱི་སྟེ་བདེ་བ་རྣམ་པར་ཆད་པས་ཉེ་བར་བཅོམ་པའོ། །འབྲས་
བུའི་རྒྱུད་ནི། བརྟན་པར་ཟ་བར་མཚུངས་པའི་ཕྱིར་ཤིང་སྲིན་ཏེ། ཤིང་འདྲ་
བ་ནི་ཤིང་སྲིན་ཏེ་དེ་ནི་ཆགས་པ་དང་ཆགས་བྲལ་དག་ཟོས་ནས་མི་འགྱུར་
བ་སྲིད་པ་དང་མྱ་ངན་ལས་འདས་པ་ལ་མི་གནས་པར་གནས་སོ། །ཞེས་
གསུངས་སོ། ། ་
གཉིས་པ་ནི། མི་རིགས་བཞི་རྗེས་སུ་གཟུང་བའི་ཕྱིར་རྒྱུད་སྡེ་བཞི་
གསུངས་ཏེ། བྲམ་ཟེའི་རིགས་ཁྲུས་དང་གཙང་སྦྲ་ལ་དགའ་བ་དཀའ་ཐུབ་
དང་དཀའ་སྤྱད་ཀྱིས་གྲོལ་བར་ལྟ་ཞིང་རིགས་གཙོ་བོར་འཛིན་ལ་བཟླས་་་་་
，
，
，
731



བརྗོད་དང་སྦྱིན་སྲེག་གིས་གྲོལ་བར་ལྟ་བ་དག་རྗེས་སུ་གཟུང་བའི་དོན་དུ་
བྱ་བའི་རྒྱུད་གསུངས་ཏེ། དཔུང་བཟང་ལས། ལུས་ལ་ས་ཡི་དྲིལ་ཕྱིས་བྱས་
ནས་སུ། །ཆུ་ཆེན་རྙོག་པ་མེད་པར་ཞུགས་ནས་ཀྱང་། །ཇི་ཙམ་བར་དུ་
འདོད་པའི་ཁྲུས་བྱས་ཏེ། །བྱུང་ནས་ཤར་རམ་བྱང་དུ་ཁ་བལྟས་ནས། །ཆུ་
ཡིས་ལག་པ་རྐང་པ་བཀྲུས་ནས་སུ། །པུས་མོ་ཕྱི་རོལ་དུ་ནི་བསྟན་བྱས་ལ། །
བར་དུ་ལག་བཞག་ཙོག་ཙོག་པོར་འདུག་ནས། །སྒྲ་མེད་དབུ་བ་མེད་པས་ཉེ་
རེག་བྱ། །ལན་གསུམ་བར་དུ་ཆུ་ནི་འཐུང་ནས་ཀྱང༌། །མཆུ་ལ་ལན་གཉིས་
ཡོངས་སུ་ཕྱི་བར་བྱ། །སོ་ལ་ཆགས་པ་ལྕེ་ཡིས་རེག་པ་དང་། །སྦྲིད་པ་བྱུང་ན་
ཁ་ཡང་བཀྲུ་བར་བྱ། །རབ་བྱུང་སྐྱེས་པ་བུད་མེད་གཞོན་ནུ་དང་། །གཞོན་
ནུ་མ་དང་བྲམ་ཟེ་རྒན་མོ་རྣམས། །དེ་ལ་ནམ་ཡང་སྔགས་པས་རེག་མི་བྱ། །
སྔགས་པས་དེ་དག་རྣམས་ལ་མི་བསམ་མོ། །བརྒྱ་ལ་དེ་དག་རྣམས་ཀྱིས་རེག་
གྱུར་ཏམ། །སྒྲུབ་པོས་དེ་དག་རྣམས་ལ་རེག་གྱུར་ན། །སླར་ཡང་ཁྲུས་དང་
འཐོར་འཐུང་བྱས་ནས་སུ། །དེ་ནས་ཕྱིར་ཡང་བཟླས་ལ་འཇུག་པར་བྱ། །
གཙང་སྦྲ་ལ་དད་ཟློས་དགའི་སྙིང་རྗེ་ཅན། །རྟག་ཏུ་ལེན་པ་ལ་ནི་ལོག་པ་
དང༌། །སློང་མོའི་ཟས་ཟ་ལྷ་ཡི་ཟས་ལ་བརྩོན། །དེ་ཡི་ལུས་ལ་གསང་སྔགས་
འཇུག་པར་འགྱུར། །འགའ་ཡིས་བུད་མེད་གོས་དང་ནོར་རྣམས་དང༌། །
བཞོན་པ་རྒྱན་དང་བྱུག་པ་བཟའ་བཏུང་དང་། །མལ་སྟན་རྣམས་ནི་མང་
ཉུང་བྱིན་གྱུར་ན། །དེ་ལ་སྒྲུབ་ལ་གནས་པས་མི་བླང་ངོ་། །ས་ཕུང་བཤང་
སྒོར་ལྔ་སྟེ་མཚན་ལ་གསུམ། །གཡོན་ལ་གསུམ་སྟེ་ལག་པ་གཉིས་ལ་བདུན། །
ཡང་ན་ས་དང་ཆུ་ཡིས་ཇི་སྲིད་དུ། །དྲི་མ་དྲི་བྲལ་དེ་སྲིད་བར་དུ་བྱ། །སོས་
ཀའི་ནགས་མེ་མཆེད་པའི་མེ་ལྕེ་ཡིས། །མ་བསྒྲིམས་བཞིན་དུ་ཚང་ཚིང་ཀུན་
732
''



བསྲེག་ལྟར། །བཟླས་བརྗོད་མེ་ལ་ཚུལ་ཁྲིམས་རླུང་གིས་སྦར། །བརྩོན་འགྲུས་
ཆེན་པོའི་མེ་ལྕེས་སྡིག་པ་བསྲེག །ཇི་ལྟར་གངས་ལ་ཉི་མའི་འོད་ཟེར་གྱིས། །
གདུངས་ན་གཟི་བརྗིད་མི་བཟོད་འཇུ་བ་བཞིན། །ཚུལ་ཁྲིམས་ཉི་མའི་འོད་
ཟེར་གཟི་བརྗིད་ཀྱིས། །གདུངས་ན་སྡིག་པའི་གངས་ཀྱང་ཟད་པར་འགྱུར། །
མུན་ནག་སྨག་ལ་མར་མེ་ཕྱུང་བ་ཡིས། །མུན་ནག་མ་ལུས་སེལ་བར་བྱེད་པ་
ལྟར། །ཚེ་རབས་སྟོང་ནས་གནས་པའི་སྡིག་པའི་མུན། །བཟླས་བརྗོད་མར་
མེས་མྱུར་དུ་སེལ་བར་བྱེད། །ཅེས་གསུངས་པ་བཞིན་ནོ། །ཡང་རྗེ་རིགས་
དཀའ་ཐུབ་དཀའ་སྤྱད་དྲག་པོ་མི་ནུས་ཤིང་སྨད་པའི་ལས་ལ་མི་འཇུག་པ་་་
རྣམས་ལ་ཕྱིའི་གཙང་སྦྲ་ལ་སོགས་པ་ལ་སྨད་ནས་ནང་ཐབས་དང་ཤེས་རབ་
ཀྱི་རྣལ་འབྱོར་དང་ཕྱིའི་བྱ་བ་གཉིས་ཀ་སྟོན་པ་སྤྱོད་པའི་རྒྱུད་གསུངས་ཏེ།
རྣམ་སྣང་མངོན་བྱང་ལས། གཅིག་པུས་གཅིག་གམ་གཅིག་གིས་གཅིག །
ཡིད་ཀྱི་བཟླས་བརྗོད་བྱ་བའམ། །ཡང་ན་ཤུབ་བུ་རྣམ་གཉིས་པ། །རྣལ་
འབྱོར་མཆོག་གིས་བརྟག་པར་བྱ། །སྔགས་པ་ཡན་ལག་ཉམས་སྦྱར་བ། །
བཟླས་བརྗོད་གཞན་དུ་མི་བྱའོ། །ཕྱི་དང་ནང་གི་སྦྱོར་བ་ཡིས། །ཡན་ལག་
བཞི་པ་ངས་བཤད་པ། །དེ་ཡང་འཇིག་རྟེན་པ་ཡི་སྟེ། །དམིགས་པ་ཅན་ནི་
བླ་མེད་པའོ། །སླར་སྡུད་པ་ཡི་ཚིག་གིས་ནོན། །ལྷ་ཡི་རྗེས་སུ་སོང་བའི་
ཡིད། །ཤུབ་སྟེ་བཟླས་བརྗོད་བྱེད་པའི་མཆོག །དམིགས་པ་ཅན་ལ་བསྟན་པ་
ཡིན། །ཡིད་ཀྱི་འཇིག་རྟེན་འདས་ཤེས་བྱ། །སླར་སྡུད་ལ་སོགས་རྣམ་པར་
སྤང་། །ལྷ་དང་གཅིག་ཏུ་བྱེད་པ་དང་། །ཐ་དད་མ་ཡིན་འཛིན་པ་ཡི། །ཡིད་
ཀྱི་རང་བཞིན་དབྱེར་མེད་བྱ། །གཞན་དུ་བྱ་བ་མ་ཡིན་ནོ། །གསང་སྔགས་
གྲངས་ནི་སུམ་འབུམ་དུ། །ཕལ་ཆེར་ངས་ནི་བཤད་པ་དག །ལུས་ཅན་སྡིག་
733



དང་བྲལ་བ་ཡི། །སྔགས་པ་རྣམ་པར་དག་པ་ལ། །བཟླས་བརྗོད་གྲངས་འདི་
བསྟན་པ་སྟེ། །གཞན་དུ་བྱ་བ་མ་ཡིན་ནོ། །ཞེས་སོ། །ཡང་རྒྱལ་རིགས་དཀའ་
སྤྱད་མི་ནུས་ཤིང་འདོད་ཡོན་ལྔའི་བདེ་བ་ལ་སྤྱོད་པ་རྣམས་རྗེས་སུ་གཟུང་་་་
བའི་དོན་དུ་རྣལ་འབྱོར་གྱི་ རྒྱུད་ གསུངས་ ཏེ་རྒྱལ་རིགས་ལ་རྒྱལ་པོ་དང་།
སྲས་དང་། གསོལ་ཁ་མོ་དང་། གཡོག་མོ་དང་། བྲན་མོ་དང་། ཕོ་ཉ་མོ་དང་།
དེ་བཞིན་དུ་ གཡོག་དང་བྲན་དང་ཕོ་ཉ་རྣམས་ཡོད་པ་བཞིན་དུ་དཀྱིལ་
འཁོར་ལ་དེ་བཞིན་གཤེགས་པ་ལྔ་རྒྱལ་པོའི་ཚུལ། སེམས་མ་བཞི་ཕྱག་རྒྱའི་
ཚུལ། སེམས་དཔའ་བཅུ་དྲུག་སྲས་པོའི་ཚུལ། སྒེག་སོགས་བཞི་བཙུན་མོའི་
ཚུལ། བདུག་པ་མ་གཡོག་མོའི་གཙོ་མོ། མེ་ཏོག་མ་གསོལ་ཁ་མ། མར་མེ་མ་
ཕོ་ཉ་མོ། དྲི་མ་བྲན་མོ། རྡོ་རྗེ་ལྕགས་ཀྱུ་ཕྱག་རྒྱའི་ཚོགས་ཀྱི་བདག་པོ་གཡོག་
པོའི་གཙོ་བོ། ཞགས་པ་གསོལ་ཁ་བ། ལྕགས་སྒྲོག་ཕོ་ཉ། འབེབས་པ་བྲན་གྱི་
ཚུལ་དུ་གསུངས་ཏེ། དེ་བཞིན་གཤེགས་པ་ཐམས་ཅད་ཀྱི་གཡོག་མོའི་གཙོ་
མོ་འདི་ཞེས་སོགས་གསུངས་ཤིང་༌། འཇིག་རྟེན་གསུམ་རྒྱལ་གྱི་རྟོག་པའི་
འགྲེལ་པ་ལས། དཔེར་ན་འཇིག་རྟེན་གྱི་རྒྱལ་པོ་ཆེན་པོ་ལ་ལས་ཀྱི་སྒོ་འདིར་
སྨྲས་པ་ཐམས་ཅད་དགོས་པ་བཞིན་དུ་ཆོས་ཀྱི་རྒྱལ་པོ་ཆེན་པོ་རྣམ་པར་་་་་
སྣང་མཛད་དང་། ཕྱག་ན་རྡོ་རྗེའི་འཁོར་ཐམས་ཅད་ཀྱང་ཚུལ་དེ་ལྟ་བུར་
བལྟའོ། །ཞེས་དང་། སྦྱོང་རྒྱུད་ལས། རྡོ་རྗེ་སེམས་དཔའི་གནས་འདུག་སྟེ། །
ཐམས་ཅད་ཟོས་ཤིང་ཀུན་བྱས་ཀྱང་། །འགྲུབ་འགྱུར་ཉེས་པས་མི་གོས་ན། །
སྙིང་རྗེར་ལྡན་པས་སྨོས་ཅི་དགོས། །ཞེས་དང་། དཔལ་མཆོག་ལས། འདོད་
པའི་ལོངས་སྤྱོད་ཐམས་ཅད་ལ། །ཅི་འདོད་པར་ནི་བསྟན་བཞིན་དུ། །རང་
གི་ལྷ་ཡི་སྦྱོར་བ་ཡིས། །བདག་དང་གཞན་ལ་མཆོད་པར་བྱ། །ཞེས་དང་།
734



རྒྱལ་པོའི་བཀའི་རྟགས་ཀྱི་སྒོ་ནས་ལས་སྒྲུབ་པ་ལྟར་ཕྱག་རྒྱ་བཞིའི་སྒོ་ནས་་་
འཕྲིན་ལས་སྒྲུབ་སྟེ། དེ་ཉིད་བསྡུས་པར། ཇི་ལྟར་རྒྱལ་པོའི་ཕྱག་རྒྱ་མཆོག །
ཁྲིམས་ནི་འདའ་དཀའ་མི་ཕྱེད་བཞིན། །བདག་ཉིད་ཆེན་པོའི་གཟུགས་
བརྙན་གྱི། །མཚན་མ་ཕྱག་རྒྱ་ཞེས་པར་གྲགས། །ཞེས་གསུངས་སོ། །ཡང་།
དམངས་རིགས་གཙང་དམེ་མེད་པར་ཐམས་ཅད་ཟ་ཞིང་བྱ་བ་ངན་པ་་་
ཐམས་ཅད་བྱེད་པ་རྣམ་རྟོག་ཤས་ཆུང་བ་དག་ལ་རྣམ་པར་མི་རྟོག་པའི་སྒོ་
ནས་ཤ་ལྔ་བདུད་རྩི་ལྔ་ལ་སོགས་པ་ཟ་ཞིང་སྨད་པའི་ལས་རྣམས་དགོངས་་་
པའི་ཚིག་གིས་སྟོན་པ་རྣལ་འབྱོར་བླ་མེད་ཀྱི་རྒྱུད་རྣམས་བསྟན་ཏེ། འདུས་
པར། བཤང་གཅི་ཟས་སུ་ཟ་བ་ནི། །དེ་དག་སྒྲུབ་པའི་སྣོད་དུ་འགྱུར། །ཞེས་
དང༌། གླང་པོའི་ཤ་དང་རྟ་ཡི་ཤ །དེ་བཞིན་དམ་པ་ཁྱི་ཡི་ཤ །ཟས་ཀྱི་ཕྱིར་
ནི་བཟའ་བར་བྱ། །ཞེས་དང༌། མཉམ་སྦྱོར་ལས། དེ་ཉིད་རྣལ་འབྱོར་འདི་
ཡིས་ནི། །ཐམས་ཅད་འགྲུབ་པར་བྱེད་པས་ན། །ངན་ཟོས་ངན་སྤྱོད་ཐམས་
ཅད་ཀྱིས། །ཉེས་པ་དག་ཏུ་ཡོངས་མི་འགྱུར། །ཞེས་སོ། །འདི་ནི་བླ་མ་རྣམས་
ཀྱི་གསུང་ལས་འབྱུང་ཞིང་། བཤད་རྒྱུད་རྡོ་རྗེ་ཕྲེང་བའི་འགྲེལ་པ། སློབ་
དཔོན་ཨ་ལངྐ་ཀ་ལ་ཤས་མཛད་པ་ནས་གསལ་བར་འབྱུང་ཞིང་། བདེ་
མཆོག་སྦྱང་བ་རོལ་པ་ནས། །བྱ་བ་བྲམ་ཟེ་གཙང་དང་བསྟུན། །སྤྱོད་པ་རྗེའུ་
རིགས་དེ་ནས་ལྷག །རྣལ་འབྱོར་རྒྱལ་པོ་འཁོར་ཚོགས་མང་། །བཞི་དམངས་
གདོད་ནས་གྲོལ་བ་སྟེ། །གཞན་དུ་སུ་ལའང་མ་བསྟན་པར། །མཛེས་མ་ཁྱོད་
ལ་བསྟན་པ་ཡིན། །ཞེས་བཤད་ཟེར་ཏེ། རྫུན་མ་ཡིན་མིན་བརྟག་གོ །གསུམ་
པ་ནི། རབ་ཏུ་སྒྲོན་གསལ་ལས། དེ་ལ་རབ་དང་འབྲིང་གི་གཏི་མུག་གི་
རིགས་ཅན་ལ་དགོངས་ཏེ་བྱ་བའི་རྒྱུད་བསྟན་ནོ། །གཏི་མུག་དམན་པའི་
735



རིགས་ཅན་རྣམས་ལ་སྤྱོད་པའི་རྒྱུད་བསྟན་ཏོ། །དམན་པ་དང་བར་མའི་
འདོད་ཆགས་དང་། ཞེ་སྡང་དང༌། གཏི་མུག་གི་རིགས་ཅན་རྣམས་ལ་རྣལ་
འབྱོར་གྱི་རྒྱུད་བསྟན་ནོ། །འདོད་ཆགས་དང་ཞེ་སྡང་དང་གཏི་མུག་རབ་ཀྱི་
རིགས་ཅན་རྣམས་ལ་རྣལ་འབྱོར་གྱི་བླ་མའི་རྒྱུད་དོ། །རབ་ཀྱི་རབ་ཀྱི་འདོད་
ཆགས་དང་ཞེ་སྡང་དང་གཏི་མུག་གི་རིགས་ཅན་རྣམས་ལ་རྣལ་འབྱོར་མའི་
རྒྱུད་བསྟན་ཏོ། །ཞེས་སོ། །བཞི་པ་ནི། རྡོ་རྗེ་གུར་ལས། དམན་པ་རྣམས་ལ་
བྱ་བའི་རྒྱུད། །བྱ་མིན་རྣལ་འབྱོར་དེ་ལྟག་ལ། །སེམས་ཅན་མཆོག་ལ་རྣལ་
འབྱོར་མཆོག །རྣལ་འབྱོར་བླ་མེད་དེ་ལྟག་ལ། །ཞེས་པའི་འགྲེལ་པར། བྱ་
བའི་རྒྱུད་ཅེས་བྱ་བ་ནི། ཕྱི་རོལ་རྡུང་མ་ལ་སོགས་པའི་ལྷར་དམིགས་པ་དང་
གཙང་སྦྲ་དང་བསྡམས་པ་ལ་སོགས་པ་ལྷུར་ལེན་པའོ། །བྱ་བའི་སྦྱོར་བ་ཞེས་
བྱ་བ་ནི། བདག་ལས་ཕྱི་རོལ་དུ་དམིགས་པའོ། །རྣལ་འབྱོར་ཞེས་བྱ་བ་
ནི། རང་གི་འཁོར་ལོས་བསྒྱུར་བའི་ཡེ་ཤེས་དང་བདག་ཉིད་རོ་གཅིག་ཏུ་
དམིགས་པའོ། །རྣལ་འབྱོར་བླ་མ་ཞེས་བྱ་བ་ནི། རང་གི་རིག་མ་དང་འཁྱུད་
པ་ལས་བྱུང་བའི་དགའ་བ་མཆོག་གི་གསང་ཆེན་ལ་སྤྱོད་པའོ། །རྣལ་འབྱོར་
བླ་ན་མེད་པ་ཞེས་བྱ་བ་ནི། རང་གི་ལྷའི་རྡོ་རྗེ་དང་པདྨ་སྦྱོར་བ་ལས་སྐྱེས་
པའི་བདེ་བ་མཆོག་ལ་དམིགས་པའོ། །ཞེས་པས་གང་ཟག་དབང་པོ་ཐ་མ་བློ་
དམན་པ་རྣམས་ཕྱིའི་བྱ་བ་ཁྲུས་ལ་སོགས་པ་ལ་དགའ་བ་ཡིན་ལ། དེའི་དོན་
དུ་ཕྱིའི་བྲིས་སྐུ་ལ་སོགས་པ་ལྷར་དམིགས་ནས་གཙང་སྦྲ་ལ་སོགས་པའི་བྱ་
བ་སྟོན་པ་བྱ་བའི་རྒྱུད། གང་ཟག་དེ་བས་མཆོག་རང་དང་དེ་ལས་ཕྱི་རོལ་
ཏུ་ལྷར་དམིགས་པ་ལ་སྤྱོད་པ་ལ་སྤྱོད་པའི་རྒྱུད། དེ་བས་ཀྱང་གང་ཟག་བློ་
རྣོ་བ་རང་དང་ཡེ་ཤེས་ཀྱི་ལྷ་རོ་གཅིག་ཏུ་དམིགས་པའི་ཏིང་ངེ་འཛིན་ཁོ་ན་
736



ལ་གཙོ་བོར་སྤྱོད་པ་ལ་རྣལ་འབྱོར་གྱི་རྒྱུད། དེ་ལས་ཀྱང་གང་ཟག་མཆོག་ཏུ་
གྱུར་ཅིང་བློ་རྣོ་བ་ཏིང་ངེ་འཛིན་གྱི་ཁྱད་པར་གོང་ན་མེད་པ་ལ་སྤྱོད་པ་དེའི་
དོན་དུ་རྣལ་འབྱོར་བླ་ན་མེད་པའི་རྒྱུད་གསུངས་སོ། །ལྔ་པ་ནི། དུས་འཁོར་
བསྡུས་རྒྱུད་ལས། ཤེས་རབ་རྒྱུད་ནི་ཤར་ནས་སླར་ཡང་རྣལ་འབྱོར་རྗེས་སུ་
རིགས་པ་ཉིད་ནི་ནུབ་ཀྱི་ཞལ་ནས་སོ། །གཡས་ཀྱི་ཞལ་ནས་རྒྱལ་བའི་བདག་
པོས་རྣལ་འབྱོར་རྒྱུད་གསུངས། གཡོན་གྱི་ཞལ་ནས་བྱ་བ་ལ་སོགས་སོ། །
ཞེས་གཡོན་ཞལ་གཉིད་སད་པའི་བག་ཆགས་ཀྱི་དབང་གིས་རགས་པ་ཕྱིའི་
དོན་དུ་ཞེན་པ་ལ་བྱ་བ་དང་སྤྱོད་པའི་རྒྱུད། གཡས་ཞལ་རྨི་ལམ་གྱི་བག་
ཆགས་ཀྱི་དབང་གིས་སེམས་ཀྱི་སྣང་བ་ཙམ་དུ་ཞེན་པ་ལ་རྣལ་འབྱོར་གྱི་་་་་
རྒྱུད། མདུན་ཞལ་གཉིད་མཐུག་པོ་ལོག་པའི་བག་ཆགས་ཀྱི་དབང་གིས་ཕྱིའི་
རྟོག་པ་ཐམས་ཅད་ནུབ་པའི་མི་རྟོག་པར་ཞེན་པ་ལ་རྣལ་འབྱོར་མ་རྒྱུད།
རྒྱབ་ཞལ་བཞི་པའི་བག་ཆགས་ཀྱི་དབང་གིས་བདེ་བར་ཞེན་པ་ལ་རྣལ་
འབྱོར་རྗེའུ་རིགས་ཀྱི་རྒྱུད་གསུངས་སོ། །དྲུག་པ་ལ། ཐུན་མཚམས་བཞི་
དང༌། དུས་བཞིའི་སྒོ་ནས་དབྱེ་བ་གཉིས་ཀྱི་དང་པོ་ནི། ཉིན་མཚན་གྱི་དུས་
མཚམས་བཞི་དག་པས་རྒྱུད་སྡེ་བཞི་སྟེ། དྲི་མེད་འོད་ལས། འདིར་ཐུན་དང་
པོའི་མངོན་མཚམས་ལ་རྒོད་པའི་རྒྱུད་དོ། །ཐུན་གསུམ་པའི་མངོན་མཚམས་
ལ་ལྟ་བའི་རྒྱུད་དོ། །ཐུན་ལྔ་པའི་མངོན་མཚམས་ལ་ནུ་མ་ལ་རེག་པའི་རྒྱུད་
དོ། །ཐུན་བདུན་པའི་མངོན་མཚམས་ལ་ལག་པ་འཛིན་པའི་རྒྱུད་དེ། དེ་
ལྟར་རྒྱུད་རྣམ་པ་བཞིའོ། །ཞེས་སོ། །གཉིས་པ་ནི། ནག་པོ་པའི་གསང་བའི་
དེ་ཁོ་ན་ཉིད་གསལ་བ་ལས། དུས་ནི་རྣམ་བཞི་དབྱེ་བ་ལས། །རྒྱུད་ནི་རྣམ་
པ་བཞིར་དབྱེ་སྟེ། །ཞེས་གསུངས་པས། རྫོགས་ལྡན་དང་། གསུམ་ལྡན་དང་།
737



གཉིས་ལྡན་དང་། རྩོད་ལྡན་དང་། དུས་བཞི་ཡོད་པའི་དབང་གིས་བྱ་བ་
སྤྱོད་པ་རྣལ་འབྱོར་རྣལ་འབྱོར་བླ་མེད་དང་བཞིར་དབྱེའོ། །གཉིས་པ་ལ།
སྒྲུབ་པ་པོ་གང་ཟག་གི་དང་། སྨིན་པར་བྱེད་པ་དབང་གི་དང་། ལམ་མངོན་
པར་རྟོགས་པའི་དང་། བསྲུང་བྱ་དམ་ཚིག་གི་དང་། རྒྱུད་རང་གི་ངོ་བོའི་
བཞུགས་ཚུལ་གྱི་ཁྱད་པར་དང་ལྔའི་དང་པོ་ནི། གདུལ་བྱ་ཕྱིའི་བྱ་བ་མང་པོ་
ལ་མོས་པ་ལ་བྱ་བའི་རྒྱུད། དེ་ཁོ་ན་ཉིད་ལ་མོས་ཤིང་བྱ་བ་མང་པོ་མ་ཡིན་
པ་ལ་དགའ་བ་ལ་སྤྱོད་པའི་རྒྱུད། བྱ་བ་མང་པོས་གཡེང་བར་ཤེས་ནས་དེ་
ཁོ་ན་ཉིད་སྒོམ་པ་ལ་གཅིག་ཏུ་མོས་པ་ལ་རྣལ་འབྱོར་གྱི་རྒྱུད། གཉིས་མེད་
ཀྱི་ཡེ་ཤེས་ཁོ་ན་ལ་མོས་པ་ལ་རྣལ་འབྱོར་བླ་ན་མེད་པའི་རྒྱུད་དེ། ཚུལ་
གསུམ་སྒྲོན་མ་ལས། གང་ཡང་རེ་ཞིག་སྐྱེ་བ་གཞན་དུ་གོམས་པའི་བག་
ཆགས་ཀྱིས་སྐྱེ་བོ་མེད་པའི་ནགས་ཚལ་གྱི་གནས་དང་། ཁྲུས་དང་དཀྱིལ་
འཁོར་བྲི་བ་དང་། མཆོད་པ་དང་སྦྱིན་སྲེག་དང་དཀའ་ཐུབ་དང་། བཟླས་
བརྗོད་ལ་སོགས་པའི་བྱ་བ་རྣམས་ཀྱིས་ཀྱང་ཡེ་ཤེས་ཐོབ་པར་འགྱུར་བས་བྱ་
བ་ལ་ལྟོས་པ་དང་བཅས་པ་ཡིན་ལ། དེ་རྣམས་ལ་ནི་བྱ་བའི་ཡན་ལག་
ཤིན་ཏུ་མང་པོ་མ་ཡིན་པ་རྩ་བའི་རྒྱུད་གསུངས་པ་ཡིན་ནོ། །གཞན་དག་
ནི་གཉིས་སུ་མེད་པའི་དེ་ཁོ་ན་ཉིད་སྒོམ་པར་གཅིག་ཏུ་མོས་པར་བྱ་བ་མང་
པོའི་ཚོགས་རྣམས་ལ་གཡེང་བར་འདུ་ཤེས་པ་དེའི་དོན་དུ་རྣལ་འབྱོར་གཙོ་
བོར་མཛད་དེ། བྱ་བའི་ཡན་ལག་ཅུང་ཟད་ཅིག་ཞར་ལ་སྟོན་པར་མཛད་
པའི་སྤྱོད་པའི་རྒྱུད་གསུངས་པ་ཡིན་ནོ། །ཡང་གང་ཞིག་དེའི་རིགས་སུ་
གཏོགས་པ་དང་སྐྱེ་བ་གཞན་དུ་གོམས་པའི་སྟོབས་ཀྱིས་བྱ་བ་ཐམས་ཅད་་་་་
དངོས་པོ་ཐམས་ཅད་ལ་གཉིས་ཀྱི་འདུ་ཤེས་འཇུག་པར་མི་བྱེད་པའི་བདག་
738



-
ཉིད་ཆེན་པོ་དེ་རྣམས་ལ་བྱ་བའི་ངེས་པ་མ་གསུངས་ཏེ་ཐམས་ཅད་བྱེད་པ་
དང་ཐམས་ཅད་སྤྱོད་པ་ལ་ཡང་དགག་པ་མེད་པའི་རྒྱུད་ཐམས་ཅད་ཀྱི་གོང་
མར་གྱུར་པ་རྣལ་འབྱོར་ཆེན་པོའི་རྒྱུད་བཅོམ་ལྡན་འདས་ཀྱིས་གསུངས་པ་
ཡིན་ནོ། །དེ་ལ་སློབ་དཔོན་དེའི་བཞེད་པས་རྩ་བའི་རྒྱུད་ནི་གཞན་གྱི་ལུགས་
ཀྱི་སྤྱོད་པའི་རྒྱུད་ཡིན་ལ། སྤྱོད་པའི་རྒྱུད་ནི་རྣལ་འབྱོར་གྱི་རྒྱུད་ཡིན་ནོ། །
གཉིས་པ་ནི། ཡེ་ཤེས་ཐིག་ལེ་ལས། ཆུ་ཡི་དབང་བསྐུར་དབུ་རྒྱན་དག །བྱ་
བའི་རྒྱུད་ལས་རབ་ཏུ་གྲགས། །རྡོ་རྗེ་དྲིལ་བུ་དེ་བཞིན་མིང་། །སྤྱོད་པའི་
རྒྱུད་ལས་རབ་ཏུ་གྲགས། །ཕྱིར་མི་ལྡོག་པ་ཡི་ནི་དབང་། །རྣལ་འབྱོར་རྒྱུད་
དུ་གསལ་བར་བྱས། །དེ་ནི་དྲུག་གི་བྱེ་བྲག་དབང་། །དེ་ནི་སློབ་དཔོན་
དབང་ཞེས་བྱ། །རྣལ་འབྱོར་བླ་མ་ཡི་ནི་མཚན། །གསང་བ་ཡི་ནི་དབང་རྒྱལ་
བཤད། །ཤེས་རབ་ཡེ་ཤེས་བླ་ན་མེད། །བཞི་པ་དེ་ལྟར་དེ་བཞིན་ནོ། །ཞེས་
གསུངས་པས། འདིའི་དོན་གཏན་ལ་དབབ་པ་ལ། དབང་གི་ཁྱད་པར་དབྱེ་
བ་དངོས་དང་། དེ་ལ་རྩོད་པ་སྤང་པ་གཉིས་ཀྱི་དང་པོ་ནི། འདི་ཉིད་ཀྱི་
འགྲེལ་པ་རྡོ་རྗེ་གསང་བས་མཛད་པ་ལས། ཆུ་མི་བསྐྱོད་པ་དང་། དབུ་རྒྱན་
རིན་ཆེན་འབྱུང་ལྡན་ཏེ། དེ་གཉིས་བྱ་བའི་རྒྱུད་ལ་འོད་དཔག་མེད། དྲིལ་
བུ་དོན་ཡོད་གྲུབ་པ། མིང་རྣམ་པར་སྣང་མཛད་གསུམ་པོ་དེ་སྤྱོད་རྒྱུད་ཀྱི་
ཁྱད་པར་དུ་མཛད་དེ། དེ་ལྟར་ཆུ་མི་བསྐྱོད་པ་ལ་སོགས་པ་བྱས་པ་ནི་
རྣལ་འབྱོར་བླ་མེད་ཀྱི་རྒྱུད་ཡིན་གྱི་རྣལ་འབྱོར་རྒྱུད་མན་ཆད་ལ་དེའི་ངེས་
པ་མེད་དེ། དེའི་ཚུལ་འོག་ཏུ་འཆད་དེ། དེ་ལ་བྱ་བའི་རྒྱུད་དུ་ཆུའི་དབང་
བསྐུར་གསལ་བར་བསྟན་ལ། དབུ་རྒྱན་ནི་གསལ་བར་གསུངས་པ་མི་སྣང་
ཡང་། ཕྱག་རྒྱ་བཅིངས་ནས་སྤྱི་བོར་གཏུགས་པ་དེ་ཉིད་དབུ་རྒྱན་ཡིན་
739



དགོས་ཏེ། གསང་བ་སྤྱི་རྒྱུད་ལས། མདོར་ན་དེ་ལ་སོགས་པ་ཡི། །ཆོ་ག་རྒྱས་
པ་བྱས་ནས་སུ། །ཡིད་ཀྱིས་དཀྱིལ་འཁོར་ལྷ་ཀུན་ལ། །མཁས་པས་གསོལ་བ་
བཏབ་ནས་ནི། །བུམ་པ་བཟླས་བརྗོད་རྒྱུར་བྱས་ལ། །དེ་ནི་ལེགས་པར་
བླངས་ནས་སུ། །དཀྱིལ་འཁོར་དལ་བུས་ལན་གསུམ་བསྐོར། །རྩ་བའི་གསང་
སྔགས་ཀུན་འདོན་ཅིང་། །བློ་དང་ལྡན་པས་དབང་བསྐུར་བྱ། །དེ་ནས་ཕྱག་
རྒྱ་བཅིངས་ནས་སུ། །གསང་སྔགས་བློས་ནི་སྤྱི་བོར་གཏུག །གསང་སྔགས་
རྒྱུད་ནི་འཛིན་འགྱུར་བ། །བློ་དང་ལྡན་པས་དབང་བསྐུར་རོ། །ཞེས་ཆུའི་
དབང་གསལ་བར་གསུངས་ཤིང་། དེ་བཞིན་དུ་འཇམ་དཔལ་རྩ་རྒྱུད་དང་།
དོན་ཞགས་ཀྱི་ཆོ་ག་ཞིབ་མོ་དང་། ཕྱག་རྡོར་རིག་པ་མཆོག་ལ་སོགས་པ་
རིགས་སོ་སོའི་རྒྱུད་རྣམས་སུ་ཡང་ཆུའི་དབང་གསལ་བར་གསུངས་ཀྱི། དབུ་
རྒྱན་གྱི་དབང་གསལ་བར་མ་གསུངས་ལ། རྣལ་འབྱོར་གྱི་རྒྱུད་ཀྱི་རིགས་
པ་བཀབ་ན་ཕྱག་རྒྱས་དབང་བསྐུར་བར་བཤད་པས་དབུ་རྒྱན་གྱི་དབང་་་་་
བསྟན་ཏེ། དེ་ཉིད་བསྡུས་པར། དེ་ནས་ཕྱག་རྒྱ་དང་ཕྲེང་བ་གང་རུང་གིས་
བཅིངས་ལ་ཞེས་པའི་ཚིག་གིས་རིགས་ཐམས་ཅད་ཀྱི་དབུ་རྒྱན་གྱི་དབང་་་་་
བསྟན་པར་འགྲེལ་པར་བཤད། ཕྱག་རྒྱས་དབང་བསྐུར་བ་ནི་སྤྱི་རྒྱུད་ལས་
ཀྱང་བཤད་ལ་འཇམ་དཔལ་རྩ་རྒྱུད་ལས་ཀྱང་དང་པོར་རེ་ཞིག་རིག་པའི་་་་
དབང་བསྐུར་བ་བྱིན་ཏེ་ཕྱག་རྒྱ་ཆེན་པོ་གཙུག་ཕུད་ལྔ་འཆིང་དུ་གཞུག་པར་
བྱའོ། །ཞེས་དང་། དོན་ཞགས་ཆོ་ག་ཞིབ་མོ་ལས་ཀྱང་། ཐལ་མོ་ལྷན་
ཅིག་དམ་དུ་སྦྱར་ཏེ་མཁས་པས་པདྨའི་ཚུལ་དུ་བགྱིས་ལ་མཛུབ་མོ་ནོར་བུར་
བགྱིས་ཏེ་གུང་མོ་ཡིད་ཙམ་ཞིག་བཀུག་པ་ནི་ཡིད་བཞིན་གྱི་ནོར་བུ་ཆེན་་་་་
པོའི་རྒྱལ་མཚན་གྱི་རྩེ་མོ་སྟེ། ལག་པ་སྤྱི་བོར་བརྐྱངས་ནས་སྤྱི་བོར་དབང་
740



བསྐུར་བ་སྩོལ་བའི་སྔགས་འདི་བརྗོད་དོ། །ཞེས་དང་། འདིར། དབང་
བསྐུར་བ་ཙམ་གྱིས་རིག་སྔགས་འཆང་ལ་དེ་དེ་བཞིན་གཤེགས་པ་ཐམས་་་་་
ཅད་ཀྱིས་དབང་བསྐུར་བར་འགྱུར་རོ། །ཞེས་དང་། རིག་མཆོག་ལས། རྒྱལ་
བའི་རྒྱུད་ལས་དབང་བསྐུར་བའི་ཕྱག་རྒྱུ་ཡང་དེ་ཉིད་ཡིན་ནོ་ཞེས་གསུངས་
པས་དེ་དག་གི་དབུ་རྒྱུན་གྱི་དབང་བསྐུར་བ་བསྟན་ནམ་སྙམ་སྟེ། འོན་ཀྱང་
དེ་དག་གི་འགྲེལ་པ་མ་མཐོང་བས་ངེས་པ་དཀའ་བར་འདུག་ལ། རྣམ་
འཇོམས་དང་གཙུག་ཏོར་དང་ཕྱག་རྡོར་ལ་སོགས་པའི་དཀྱིལ་ཆོག་རྣམས་
སུ་ནི། ལ་ལས་ཆུ་དབང་ཙམ་དང་། ལ་ལས་རྣལ་འབྱོར་གྱི་རྒྱུད་ཕྱིར་
མི་ལྡོག་གི་དབང་ཡན་ཆད་བསྐུར་བ་ཡང་བྱས་འདུག་པས་ངེས་པ་མི་སྣང་
ངོ༌། །སློབ་དཔོན་སྒྲ་གཅན་འཛིན་དཔལ་བཤེས་གཉེན་ནི་རྡོ་རྗེ་སློབ་དཔོན་
གྱི་དབང་མཐའ་རྟེན་དང་བཅས་པ་ཡང་བྱ་རྒྱུད་ལ་མི་འགལ་བར་འཆད་དེ།
དེས་མཛད་པའི་གསང་འདུས་དཀྱིལ་ཆོག་ནས། འདིར་ཕྲེང་བ་ནས་རྡོ་
རྗེ་སློབ་དཔོན་གྱི་དབང་གི་བར་བྱ་བའི་རྒྱུད་རྣམས་སུ་ཡང་མི་འགལ་ཏེ།
འཇམ་དཔལ་གྱི་རྒྱུད་ལ་སོགས་པ་རྣམས་སུ་ཡང་དག་པར་རྫོགས་པའི་་་
སངས་རྒྱས་ཀྱིས་གསུངས་པའི་ཕྱིར་རོ། །ཞེས་སོ། །སྤྱོད་པའི་རྒྱུད་ལ་རྣམ་
སྣང་མངོན་བྱང་ནས་ཆུ་དབང་དང་ཐུར་མ་དང་མེ་ལོང་དང་ཆོས་བཤད་་་་
པའི་རྗེས་གནང་ཙམ་ཞིག་ལས་མ་གསུངས་ཤིང༌། དེའི་འགྲེལ་པར་ཡང་
དབུ་རྒྱན་ལ་སོགས་པའི་དབང་གསལ་བར་མ་གསུངས། ཕྱག་རྡོར་དབང་
བསྐུར་བའི་རྒྱུད་ལས། དབང་ལྔ་བསྟན་ཏེ་སྔོན་བྱུང་ལ་དེ་བཞིན་གཤེགས་
པའི་འོད་ཟེར་ཕྱག་རྡོར་གྱི་སྤྱི་བོར་ནུབ་པས་ཆུའི་དབང་། རྡོ་རྗེ་ཆེན་པོ་རྒྱ་
ཆེ་བའི་སྙིང་པོ་གསུངས་པས་སངས་རྒྱས་ཀྱི་འཁོར་ཐམས་ཅད་དུ་ལག་ན་རྡོ་
741



རྗེ་ཅོད་པན་ཅན་དུ་ཀུན་དུ་སྣང་ངོ༌། །ཞེས་གསུངས་པས་ཅོད་པན་གྱི་
དབང་། རྡོ་རྗེ་ཐོགས་པ་མེད་པའི་སྙིང་པོས་རྡོ་རྗེ་ལག་ཏུ་བྱིན་པས་རྡོར་
དྲིལ་གྱི་དབང་། སངས་རྒྱས་འཁོར་བཅས་ཐམས་ཅད་དེའི་ཚེ་ལག་ན་རྡོ་རྗེ་
ཞེས་བརྗོད་པ་མིང་གི་དབང་ངོ༌། །རྗེས་འཇུག་དཀྱིལ་འཁོར་ཆོ་གའི་སྐབས་
སུ་རིན་པོ་ཆེ་སྣ་བཞིའི་བུམ་པ་སོགས་ཀྱི་ཆུ་དབང་དང་། ལག་པ་གཡས་སུ་
རྡོ་རྗེ་དང་། །གཡོན་དུ་འཁོར་ལོ་བཞག་ནས་སུ། །སོགས་ཀྱིས་ཕྱག་མཚན་གྱི་
དབང་དང་། སློབ་མ་རྡོ་རྗེ་ཆོས་བརྗོད་ལ། །ཞེས་པས་མིང་དབང་དག་རྗེས་
གནང་གི་ཚུལ་དུ་བསྟན་ནམ་སྙམ་སྟེ་སྔར་འགྲེལ་པ་འགྱུར་བ་ཞིག་ཡོད་པར་
འདུག་པས་རྙེད་ན་བརྟག་པར་བྱའོ། །རྣལ་འབྱོར་གྱི་རྒྱུད་ཀྱི་དབང་ལ་ཡེ་
ཤེས་ཐིག་ལེའི་འགྲེལ་པར། དེ་ནི་དྲུག་གི་བྱེ་བྲག་དབང་། །ཞེས་པ་ཆུ་
ལ་སོགས་པ་ལྔའི་སྟེང་དུ་སློབ་དཔོན་གྱི་དབང་དང་དྲུག་ལ་འདོད་པ་ནི་མི་
འཐད་དེ། སློབ་དཔོན་གྱི་དབང་རང་ལ་དྲུག་ཚང་དགོས་ཏེ། ཡེ་ཤེས་ཐིག་
ལེ་ཉིད་ལས། བདུན་གཉིས་བྱེ་བྲག་ཏུ་ནི་ཡོད། །ཅེས་ཆུ་ནས་དབང་བཞི་
པའི་བར་ལ་དབང་བཅུ་བཞིར་བཤད་ཅིང༌། ཕྱག་ཆེན་ཐིག་ལེ་ལས་ཀྱང་།
སློབ་དཔོན་དབང་ལ་བཅུ་གཅིག་དབྱེ། །ཞེས་དང༌། རྡོ་རྗེ་ཕྲེང་བ་ལས་ཀྱང་།
དང་པོའི་དབང་ནི་གཙོ་བོ་སྟེ། །གཉིས་པ་གསང་བའི་མིང་ཅན་ནོ། །གསུམ་
པ་ཀུན་ནས་སྦྱོར་བ་སྟེ། །བཞི་པའི་དོན་ནི་དམ་པའོ། །གཙོ་བོའི་དབྱེ་བ་
བཅུ་གཅིག་སྟེ། །བཅུ་གཉིས་པ་ནི་གསང་བའོ། །བཅུ་གསུམ་པ་ནི་ཡང་དག་
སྦྱོར། །བཅུ་བཞི་པ་ནི་དོན་དམ་སྟེ། །དབང་བསྐུར་རེ་རེ་ས་རེའོ། །ཞེས་
བཤད་པས་ཕྱིར་མི་ལྡོག་པའི་དབང་། གསང་བའི་དབང་། རྗེས་གནང་།
ལུང་བསྟན། དབུགས་དབྱུང་། གཟེངས་བསྟོད་དེ་དྲུག་ནི་སློབ་དཔོན་གྱི་
•
742



དབང་ཡིན་ལ། སྔར་སློབ་མའི་དབང་ལྔ་དང་བསྡོམས་པས་བཅུ་གཅིག་ཡིན་
ནོ། །དེ་ལ་དེ་ཉིད་བསྡུས་པ་རྩ་བའི་རྒྱུད་དུ་སློབ་མའི་དབང་ཙམ་ལས་
གསལ་བར་མ་གསུངས་ཀྱང་། བཤད་པའི་རྒྱུད་དུ་སློབ་དཔོན་གྱི་དབང་
རྒྱས་པར་བཤད་པས་སློབ་མ་ལ་རང་མེ་ཏོག་གང་ཕོག་གི་བུམ་པ་དང་རྣམ་
རྒྱལ་གྱི་ཆུ་དབང་། དེ་བཞིན་གཤེགས་པ་དང་ཕྱི་རོལ་རྡོ་རྗེའི་རིགས་ལ་སྣ་
ཚོགས་རྡོ་རྗེའི་ཕྲེང་བའི་ཅོད་པན་གྱི་དབང་བསྐུར་རོ། །དེ་ནས་དེ་བཞིན་
གཤེགས་པ་ལ་མེ་ཏོག་ཕོག་ན་དེ་བཞིན་གཤེགས་པའི་རྡོ་རྗེ་དང་དེས་ཡུ་བ་
བྱས་པའི་དྲིལ་བུ་དེ་བཞིན་གཤེགས་པའི་རིགས་ལ་སོགས་པ་ལ་རིམ་བཞིན་
དུ་དང་པོའི་རྡོ་རྗེ་དང་། ཁྲོ་བོའི་རྡོ་རྗེ་དང་། རྡོ་རྗེ་པདྨ་དང་། རྡོ་རྗེ་རིན་
ཆེན་དང་། སྣ་ཚོགས་རྡོ་རྗེ་དང་། ཕྱི་རོལ་རྡོ་རྗེའི་རིགས་ལ་འཇིག་རྟེན་པའི་
དང་། དེ་རྣམས་ཀྱིས་ཡུ་བ་བྱས་པའི་དྲིལ་བུའི་དབང་དང་རང་རང་དང་
མཐུན་པའི་མིང་དབང་བསྐུར་བ་ཡིན་ནོ། །སློབ་དཔོན་གྱི་དབང་ལ་མེ་ཏོག་
གང་ལ་ཕོག་ཀྱང་རང་རང་གིས་འཁོར་ལོས་བསྒྱུར་བར་བསྐྱེད་ནས་ལུས་ལ་
ལྷ་བསྒྲུབས་ཏེ། ཐམས་ཅད་ཀྱི་བུམ་པ་དང་། རྣམ་རྒྱལ་གྱི་ཆུ་དབང་།
འཁོར་ལོས་བསྒྱུར་བ་དེ་རིགས་གང་ཡིན་པ་དེའི་ཅོད་པན་དང་ཕྱག་མཚན་
དང་མིང་དབང་ཚང་བར་བསྐུར་ནས་དཀྱིལ་འཁོར་དུ་གསང་བའི་འཇུག་་་་
པས་ཞུགས་ཤིང་མཐོང་བ་ལ་དཀྱིལ་འཁོར་དང་ལྷའི་དེ་ཁོ་ན་ཉིད་དང་སློབ་
དཔོན་གྱི་ལས་ལ་སློབ་པའི་གསང་དབང་དང་། ལུང་བསྟན་སོགས་རྒྱས་
པར་བསྐུར་བའོ། །ཡང་ན། ཡེ་ཤེས་ཐིག་ལེ་ལས། ཆུ་དང་དབུ་རྒྱན་རྡོ་རྗེ་
དང་། །དྲིལ་བུ་མིང་དང་བརྟུལ་ཞུགས་དང་། །ལུང་བསྟན་པ་དང་སྐྱབས་
སྦྱིན་དང༌། །སྔགས་དང་ཕྱག་རྒྱུ་ཡེ་ཤེས་སོ། །རྣལ་འབྱོར་རྒྱུད་ལ་མོས་པ་
，
•
743



ལ། །དབང་བརྒྱད་ཕྱེ་ལ་སྦྱིན་པར་བྱ། །རྣལ་འབྱོར་བླ་མ་ལ་མོས་ལ། །བཅུ་
གཅིག་བདག་ཉིད་སྦྱིན་པར་བྱ། །ཞེས་པའི་དོན་འགྲེལ་པར་སྔགས་ཕྱག་རྒྱ་
ཡེ་ཤེས་རྣམས་ཞར་བྱུང་དུ་བྱས་ནས་བརྒྱད་དུ་བྱས། དེའི་སྟེང་དུ་དམ་ཚིག་
གསུམ་བསྣན་ནས་བཅུ་གཅིག་ཏུ་བྱེད་དོ། །སངས་རྒྱས་ཐོད་པར། གསང་བ་
ཕྱི་ཡི་ལྔ་དང་ནི། །བདུན་དང་བཅུ་བཞིར་བཤད་པ་དང་། །གཉིས་ཀ་གཅིག་
ཏུ་འདུས་པ་ཡི། །ཞེས་པའི་འགྲེལ་པར། ཕྱིའི་ལྔ་ནི་རིག་པའི་དབང་ལྔ།
བདུན་ནི་སྔགས་རྡོ་རྗེ་བརྟུལ་ཞུགས། ལུང་བསྟན་ཕྱིར་མི་ལྡོག གསང་
དབང་རིག་མའི་བརྟུལ་ཞུགས་དང་བདུན་ནོ། །གཉིས་ཀ་ནི་གསུམ་པ་
དང་བཞི་པ་སྟེ་ཐམས་ཅད་གཅིག་ཏུ་བསྡུས་ན་བཅུ་བཞིར་བཤད་དོ། །རྣལ་
འབྱོར་བླ་མེད་ལ་སྔར་བསྟན་པའི་བཅུ་གཅིག་པོ་དེ་དག་དང་ཆ་འདྲ་བ་ནི་
བུམ་དབང་། སློབ་དཔོན་ཡབ་ཡུམ་སྙོམས་པར་འཇུག་པ་ལས་བྱུང་བའི་
ཐིག་ལེ་དཀར་དམར་སྟེར་བ་ནི་གསང་དབང་། ཤེས་རབ་མ་དང་སྙོམས་
པར་ཞུགས་པའི་བདེ་བ་ཡང་དག་པར་རིག་པ་ནི་ཤེས་རབ་ཡེ་ཤེས་ཀྱི་་་་
དབང་། ཕྱག་རྒྱ་ཆེན་པོ་ལས་སྐྱེས་པའི་འགྱུར་བ་མེད་པའི་བདེ་བ་ཆེན་པོ་
སྟོང་པ་ཉིད་ཟུང་དུ་འཇུག་པ་ནི་དབང་བཞི་པའོ། །གཉིས་པ་ནི། བྱ་བའི་
རྒྱུད་ལ་ཆུའི་དབང་ལས་མེད་ན། འཇམ་དཔལ་རྩ་རྒྱུད་ལས། རེ་རེ་ལ་ཡང་
ཇི་ལྟར་འདོད་པ་བཞིན་དུ་དབང་བསྐུར་བ་ལྔ་སྦྱིན་པར་བྱའོ། །ཞེས་བཤད་
པ་དང་འགལ་ཞེ་ན། སྐྱོན་མེད་དེ། དཀྱིལ་འཁོར་གྱི་ཕྱིའི་འཇུག་སྒོའི་བུམ་
པ་དང༌། དཀྱིལ་འཁོར་གཉིས་པར་ལྷ་ཐམས་ཅད་ཀྱི་བུམ་པ་དང་། གསུམ་
པར་ཉན་རང་གི་བུམ་པ་དང་། བྱང་སེམས་ཀྱི་བུམ་པ་དང་། སངས་རྒྱས་ཀྱི་
བུམ་པ་རྣམ་རྒྱལ་ཏེ་ཆུ་དབང་ལན་ལྔ་བསྐུར་བ་ལ་དགོངས་པ་ཡིན་པས་
744



-
-
སོ། །ཡང་སྤྱོད་པའི་རྒྱུད་ལ་དབང་ལྔ་ཡོད་ན། རྣམ་སྣང་མངོན་བྱང་ལས།
དབང་བསྐུར་གསུམ་དུ་ཤེས་བྱ་སྟེ། །དེ་བས་ནན་ཏན་མཉན་པར་གྱིས། །
ཕྱག་རྒྱ་གང་ཞིག་དབང་བསྐུར་བ། །ལས་དང་བྱ་བ་སྤངས་པ་སྟེ། །སྐྱོབ་པ་
རྣམས་ཀྱིས་དབང་བསྐུར་བ། །དེ་ནི་མཆོག་སྟེ་དང་པོ་ཡིན། །གཉིས་པ་ལས་
དང་བྱ་བ་ཡིས། །ཀུན་ནས་བསླང་བར་ཡང་དག་བཤད། །གསུམ་པ་ཡིད་
ཀྱིར་ཤེས་བྱ་སྟེ། །ཡུལ་དང་དུས་ནི་སྤངས་པའོ། །ཞེས་བཤད་པ་དང་འགལ་
ཞེ་ན། སྐྱོན་མེད་དེ། སྙིང་རྗེ་ཆེན་པོ་འབྱུང་བའི་དཀྱིལ་འཁོར་དང་། ཡི་
གེ་འཁོར་ལོ་བསྐོར་བའི་དཀྱིལ་འཁོར་དུ་ཡན་ལག་ཐམས་ཅད་འབྱུང་བའི་
ཕྱག་རྒྱས་དབང་བསྐུར་བ་བུམ་པ་ལ་སོགས་པའི་ལས་དང་བྱ་བ་སྤངས་པ་
ནི་དང་པོའོ། །ཡང་དཀྱིལ་འཁོར་དེ་གཉིས་བྲིས་ནས་བུམ་པ་ལ་སོགས་པས་
དབང་བསྐུར་བ་གཉིས་པ། གསང་བའི་དཀྱིལ་འཁོར་དུ་ཡིད་ཙམ་གྱིས་
དབང་བསྐུར་བ་གསུམ་པ་ཡིན་གྱི་ཅོད་པན་ལ་སོགས་པ་ལ་དགག་པ་བཤད་
པ་མེད་དོ། །ཡང་ཁ་ཅིག་རྒྱུད་སྡེ་གོང་འོག་ནས་བཤད་པའི་བསྐྱེད་རྫོགས་
ཀྱི་དོན་བསྒོམ་ཞིང་ཉན་བཤད་བྱེད་པ་ལ་དབང་བསྐུར་ཐོབ་མི་དགོས་ཏེ།
སྨོན་འཇུག་གི་སེམས་བསྐྱེད་ཐོབ་པས་ཆོག་པར་ཇོ་བོ་རྗེས་བཤད་དོ། །ཞེས་
ཟེར་བ་ནི། ཇོ་བོ་རྗེ་ལ་སྐུར་བ་འདེབས་པ་སྟེ། ཇོ་བོ་རྗེས་དེ་ལ་དམིགས་
ཀྱིས་བསལ་བའི་དགག་པ་ནན་ཆེན་པོ་གསུངས་པའི་ཕྱིར་ཏེ། ལམ་སྒྲོན་གྱི་
རང་འགྲེལ་ལས། གལ་ཏེ་བྱ་བའི་རྒྱུད་ལ་སོགས་པའི་གསང་སྔགས་ཀྱི་ཐེག་
པ་ལ་སྤྱོད་པར་འདོད་པ་ཡིན་ན་ནི་སློབ་དཔོན་གྱི་དབང་བསྐུར་བ་ཞེས་བྱ་
བ་བུམ་པའི་དབང་ཐོབ་པར་མ་བྱས་པར་སྨོན་པ་དང་འཇུག་པའི་སེམས་་་
བསྐྱེད་པ་ཙམ་ལ་ལྟོས་པར་མི་བྱ་སྟེ་གསང་སྔགས་རང་ཉིད་ལེན་པར་འགྱུར་
745



བའི་ཕྱིར་རོ། །དེ་ཡང་རྒྱུད་ལས། སློབ་དཔོན་མཉེས་པར་མ་བྱས་ཤིང་། །
དབང་རྣམས་ཐོབ་པར་མ་བྱས་པར། །ཉན་པ་ལ་སོགས་རྩོམ་པ་ཡང་། །
འབྲས་བུ་མེད་པ་ཉིད་དུ་འགྱུར། །ཞེས་པ་དང་། ཡང་རྒྱུད་ལས། དབང་
བསྐུར་རྗེས་གནང་མེད་པར་ཡང་། །གསང་སྔགས་རང་ཉིད་ལེན་པར་
བྱེད། །ཅེས་གསུངས་ཏེ། དཀྱིལ་འཁོར་དུ་འཇུག་པ་དང་། དབང་བསྐུར་བ་
དང་། བླ་མ་དེ་ཉིད་ཀྱི་རྗེས་སུ་གནང་བ་མ་བྱས་པར་ཐེག་པ་ཆེན་པོ་མདོ་
སྡེའི་དོན་ཕ་རོལ་ཏུ་ཕྱིན་པའི་ལམ་གྱི་ཆོ་ག་ལ་བརྟེན་ནས་གཟུངས་ཀྱི་ཆོ་ག་
བྱེད་པ་དང་། གཞན་ཡང་རྗེ་བཙུན་མ་སྒྲོལ་མ་ལ་སོགས་པའི་སྒྲུབ་ཐབས་
དག་མཉན་ནས་སྒོམ་པ་དང་། བཟླས་པ་དང་། སྦྱིན་སྲེག་དང་། གཏོར་མ་
དང་། དཀྱིལ་འཁོར་ལ་སོགས་པ་བྱེད་པ་ནི་གསང་སྔགས་རང་ཉིད་ལེན་པ་
ཡིན་ཏོ། །དཀྱིལ་འཁོར་དུ་འཇུག་པ་དང་དབང་བསྐུར་བ་བྱས་ཏེ། སློབ་
དཔོན་གྱིས་འདི་སྐད་དུ་ཁྱོད་ཀྱི་ལྷ་འདི་ཡིན་ནོ། །བཟླས་པ་འདི་བྱ་དགོས་
སོ་ཞེས་རྗེས་སུ་གནང་བ་མ་ཐོབ་པའི་ཕྱིར་རོ། །དེ་བས་ན་རྒྱུད་ལས། གསང་
སྔགས་རང་ཉིད་ལེན་པ་ནི། །འགྲོ་བ་དམྱལ་བ་འབའ་ཞིག་སྟེ། །སྔགས་ཀྱང་
འགྲུབ་པར་མི་འགྱུར་ཞིང་། །ལུས་ཉོན་མོངས་པ་ཁོ་ནར་ཟད། །ཅེས་
གསུངས་སོ། །དེ་དག་ནི་གསུངས་པའི་ཚིག་གི་དོན་ཡིན་ཏེ། རྒྱུད་ཐམས་
ཅད་དང་། སྔོན་གྱི་སློབ་དཔོན་ཐམས་ཅད་དང་། དེ་ལྟར་ཉིད་ཀྱི་བླ་མ་མ་
ལུས་པས་དེ་སྐད་གསུངས། ཞེས་པའོ། །ཡང་ན་འཇིག་རྟེན་པ་དང་། འཇིག་
རྟེན་ལས་འདས་པའི་ལྷའི་པྲ་ཕབ་པ་དང་། རྨི་ལམ་དག་ཏུ་གང་ཟག་འདི་
ནི་སྐྱེ་བ་སྔ་མ་ལ་གསང་སྔགས་སྤྱོད་པ་དག་ཡིན་ནོ་ཞེས་ཟེར་ན་དེས་བླ་མ་་་་
ཡོངས་སུ་མཉེས་པར་བྱས་ལ་བྱིན་གྱིས་བརླབ་པ་བྱ་སྟེ། འདི་ལྟར་སྒྲུབས་
746



ཤིག་ཅེས་གནང་བ་སྦྱིན་ལ་སྒྲུབ་པའི་ཆོ་གའི་ཐབས་སྦྱིན་པར་བྱའོ། །ཆོ་ག་
དེ་ཡང་འདི་ཡིན་ཏེ། འཕགས་པ་དམ་ཚིག་གསུམ་བཀོད་པའི་ཆོ་ག་དང༌།
བཅོམ་ལྡན་འདས་ནོར་བུ་རྒྱས་པའི་གཞལ་མེད་ཁང་གི་ཆོ་ག་དང་། བཅོམ་
ལྡན་འདས་སྨན་གྱི་བླ་བཻ་ཌཱུརྱའི་འོད་ཀྱི་རྒྱལ་པོའི་ཆོ་གས་སྡིག་པ་སྦྱང་བ་་་་
དང༌། ཚོགས་བསགས་བྱས་ལ་ལྟས་བཟང་པོ་བྱུང་བ་ན། གང་ཟག་
དེས་གསང་སྔགས་ཀྱི་ཐེག་པ་ལ་འཇུག་པ་གནང་གི་འདི་ལྟར་སྐྱེ་བ་སྔ་མ་ལ་
གསང་སྔགས་སྤྱད་པ་མ་ཡིན་པ་དང་། ཡང་ན་གསུམ་ལ་སྐྱབས་སུ་འགྲོ་བ་
དང་། སྨོན་པ་བྱང་ཆུབ་ཀྱི་སེམས་བསྐྱེད་པ་དང་། འཇུག་པ་བྱང་ཆུབ་ཀྱི་
སེམས་བསྐྱེད་པ་བྱས་པ་ཙམ་ལ་གསང་སྔགས་བསྟན་པ་དང་། དེ་སྒྲུབ་པ་
དང༌། བལྟ་བ་དང་། མཉན་པ་བྱ་བར་མ་གནང་སྟེ། འཇུག་པའི་ལམ་སོ་སོ་
པ་ཡིན་པ་དང་། ཐེག་པ་དག་ནི་རྣམ་པར་ཐར་པ་བསྲེ་བར་མི་བྱ་བ་ཡིན་ཏེ་
བཅོམ་ལྡན་འདས་ཀྱིས་གང་ཟག་གི་དབང་པོ་དང་ཁམས་དང་བག་ལ་ཉལ་
མཁྱེན་པས་ཐེག་པའི་ལམ་སོ་སོར་གསུངས་པ་ཡིན་ནོ། །དེ་བས་ན་རྩ་བ་
ནས་སྨྲས་པ་དེ་ལྟ་བས་ན། གལ་ཏེ་གསང་སྔགས་སྤྱོད་འདོད་པས། །དེ་ཚེ་
སློབ་དཔོན་དབང་བསྐུར་ཕྱིར། །ཞེས་སྨྲས་ཏེ། ཕ་རོལ་ཏུ་ཕྱིན་པའི་ལམ་དུ་
འཇུག་ཅིང་སྤྱོད་འདོད་ན་ནི་སྔར་ཇི་ལྟར་བརྗོད་པ་བཞིན་དུ་བསླབ་པ་རྣམ་
པ་གསུམ་ལ་བསླབ་པར་བྱ་བ་ཡིན་ལ། གལ་ཏེ་གསང་སྔགས་སྤྱོད་ཅིང་རྗེ་
བཙུན་མ་སྒྲོལ་མ་ལ་སོགས་པ་སྒྲུབ་པར་འདོད་ན་ནི་སློབ་དཔོན་གྱི་དབང་་་་
ཞེས་པ་བུམ་པའི་དབང་བསྐུར་བ་ཞུ་བར་བྱའོ། །ཞེས་རྒྱུ་མཚན་དང་བཅས་
པ་གསལ་བར་གསུངས་པའི་ཕྱིར་རོ། །ཡང་རབ་ཏུ་བྱུང་བ་རྣམས་ཀྱིས་རྣལ་
འབྱོར་བླ་མེད་ཀྱི་དབང་གོང་མ་ཞུས་ན་ཕམ་པ་འོང་བས་ཞུ་རུ་མི་བཏུབ་སྟེ།
747



ལམ་སྒྲོན་ལས། དང་པོ་སངས་རྒྱས་རྒྱུད་ཆེན་ལས། །རབ་ཏུ་འབད་པས་
བཀག་པའི་ཕྱིར། །གསང་བ་ཤེས་རབ་དབང་བསྐུར་ནི། །ཚངས་པར་སྤྱོད་
པས་བླང་མི་བྱ། །གལ་ཏེ་དབང་བསྐུར་དེ་འཛིན་ན། །ཚངས་སྤྱོད་དཀའ་
ཐུབ་ལ་གནས་པའི། །དཀའ་བ་སྤྱད་པར་འགྱུར་བའི་ཕྱིར། །དཀའ་ཐུབ་
སྡོམ་པ་དེ་ཉམས་ཏེ། །བརྟུལ་ཞུགས་ཅན་དེ་ཕམ་པ་ཡི། །ལྟུང་བ་དག་ནི་
འབྱུང་འགྱུར་ཞིང་། །དེ་ནི་ངན་སོང་ངེས་ལྟུང་བས། །གྲུབ་པ་ཡང་ནི་ཡོད་
མ་ཡིན། །ཞེས་བཤད་ཅིང༌། ཇོ་བོ་རྗེའི་བླ་མ་ནས་གླིང་པས་མཛད་པའི་
དབང་གཏན་ལ་དབབ་པར། དེ་ལ་དབང་ནི་རྣམ་པ་གཉིས་ཏེ། ཁྱིམ་པའི་
ཕྱོགས་ལ་བརྟེན་པ་དང་། ཚངས་པར་སྤྱོད་པའི་ཕྱོགས་ལ་བརྟེན་པ་ཞེས་
བྱའོ། །ཁྱིམ་པ་ལ་བརྟེན་པ་གང་ཞེ་ན། ཇི་སྙེད་རྒྱུད་རྣམས་ལས་གསུངས་པ་
ཐམས་ཅད་དོ། །ཚངས་པར་སྤྱོད་པ་ལ་བརྟེན་པ་གང་ཞེ་ན། དེ་དག་ཉིད་ལ་
གསང་བ་དང་། ཤེས་རབ་ཡེ་ཤེས་སྤངས་པའོ། །ཅིའི་ཕྱིར་དེ་གཉིས་སྤངས་
ཤེ་ན། འདི་ལྟར་སངས་རྒྱས་ཀྱི་ཆོས་ལ་བརྟེན་ནས། དགེ་བ་ནི་སྙིང་ཅིག་
འབྱུང་བ་དེ་དག་ཐམས་ཅད་ནི་བསྟན་པ་གནས་པ་ལས་བྱུང་བ་ཡིན་པས་་་
བསྟན་པ་གནས་པ་ནི་ཚངས་པར་སྤྱོད་པ་རྣམས་ཁོ་ན་ལ་ལྟོས་ཤིང་དབང་་་་་
བསྐུར་བ་གཉིས་ནི་ཚངས་པར་སྤྱོད་པའི་མི་མཐུན་པའི་གནས་སུ་མཐོང་་་་
བའི་ཕྱིར་རོ། །དེ་བས་ན་དབང་བསྐུར་བ་གཉིས་ནི་ཚངས་པར་སྤྱོད་པ་
རྣམས་ཟད་པར་བྱེད་པ་ཡིན་ལ་ཚངས་པར་སྤྱོད་པ་རྣམས་ཟད་པ་ན་སངས་
རྒྱས་ཀྱི་བསྟན་པ་རྣམས་ནུབ་པར་འགྱུར་ཞིང་དེ་ནུབ་པ་ལས་བསོད་ནམས་
མངོན་པར་འདུ་བྱ་བ་རྣམས་རྒྱུན་ཆད་པར་འགྱུར་ལ། གཞི་དེ་ལས་དགེ་བ་
མ་ཡིན་པ་དཔག་ཏུ་མེད་པ་འབྱུང་བའི་ཕྱིར། དེ་གཉིས་ཚངས་པར་སྤྱོད་པ་
748
，



རྣམས་ཀྱིས་སྤངས་སོ། །དེ་ལྟར་ཡིན་ན་ཚངས་པར་སྤྱོད་པ་རྣམས་ནི་ཐེག་པ་
ཆེན་པོའི་སྐལ་བ་ཅན་མ་ཡིན་པར་འགྱུར་ཏེ། དབང་བསྐུར་བ་དམན་པའི་
ཕྱིར་རོ་ཞེ་ན། དེ་ནི་འདིར་ངེས་པར་འཁྲུལ་བ་སྤྱད་པ་སྟེ། གང་གིས་བུམ་པ་
དང༌། སློབ་དཔོན་དང༌། རྗེས་སུ་གནང་བ་རྣམས་ཐོབ་པ་ཉིད་ཀྱིས་རྒྱུད་ལ་
སོགས་པ་སྒྲུབ་པ་དང་། བཤད་པ་དང༌། མཉན་པ་དང༌། ལྟ་བ་ལ་དབང་
བསྐུར་བར་འགྱུར་བའི་ཕྱིར། སྐལ་བ་ཅན་ཡིན་ནོ། །དེ་ལྟར་ན་ཁྱིམ་པ་
རྣམས་ལ་ཡང་དེ་དག་གིས་དགོས་པ་མེད་པར་འགྱུར་རོ་ཞེ་ན། དེ་མི་དགོས་
པ་ཡང་ཡིན་ཏེ། དེ་ལས་ལྡོག་པ་ཡང་ཡིན་ནོ། །ཇི་ལྟར་མི་དགོས་པ་ཡིན་ཞེ་
ན། གང་དབང་བསྐུར་བ་དེ་དག་ནི་སྐྱེ་བོ་འདོད་ཆགས་ཅན་འདོད་ཆགས་
སྤང་བར་མི་ནུས་པ་རྣམས་གཟུང་བའི་ཕྱིར་བསྟན་པ་སྟེ། ཞེས་བཤད་པའི་
ཕྱིར་རོ་ཞེ་ན། དེའི་སྐྱོན་མེད་དེ། བླ་མ་དེ་དག་གི་དགོངས་པ་ནི་དབང་
གསུམ་པ་ལ་ལས་ཀྱི་ཕྱག་རྒྱ་དངོས་སུ་བསྟེན་ཅིང་གཉིས་པ་ཡང་དེའི་རྒྱུར་་་་
འགྱུར་བ་ལ་དགོངས་ནས་དངོས་དབང་བཀག་པ་ཡིན་ལ། དེ་ཡང་གང་
ཟག་གི་བྱེ་བྲག་གིས་དངོས་དབང་ཡིན་ཡང་རབ་བྱུང་ལ་ཉེས་པ་མེད་པའི་་་
སྐབས་སྲིད་པར་བླ་མ་སོ་སོས་བཤད་ཅིང༌། དེ་ཉིད་ཀྱིས་ཀྱང༌། གང་ཡང་
དཀྱིལ་འཁོར་ཆེན་པོར་འཇུག་པ་ན། པྲ་སེ་ན་བབས་པ་དང་། ཁྱད་པར་གྱི་
ལུང་བསྟན་པ་ཐོབ་པར་གྱུར་ན་ཚངས་པར་སྤྱོད་པ་ལ་ཡང་དབང་བསྐུར་བ་
དེ་མ་བཀག་གོ་ཞེས་བཤད་ལ། ཇོ་བོ་རྗེས་ཀྱང་། དེ་ཉིད་རིག་ལ་ཉེས་པ་
མེད། །ཅེས་གསུངས་ཤིང་། དེའི་འགྲེལ་པར། བླ་མ་དམ་པ་ཁ་ཅིག་གི་ཞལ་
ནས་སྙིང་རྗེས་སེམས་ཅན་གྱི་དོན་རིག་ཅིང་སེམས་སྙིང་རྗེའི་དབང་དུ་སོང་
བའི་བྱང་ཆུབ་སེམས་དཔའ་ཅི་བྱས་ཀྱང་དེའི་རྒྱུད་ལ་ཉེས་པ་མེད་ཅིང་དེའི་
， 749



རྗེས་ལ་ཡང་བསོད་ནམས་མང་དུ་འཕེལ་བར་འགྱུར་རོ། །ཞེས་གསུངས་
སོ། །དེ་ནི་བཟོད་པ་ཆུང་ངུ་ཐོབ་པ་ཡིན་ནོ། །དམ་པ་ལ་ལའི་ཞལ་ནས།
ཆོས་ཐམས་ཅད་སྒྱུ་མར་ཤེས་ཤིང་དེའི་དེ་ཁོ་ན་ཉིད་རིག་པའི་རྣལ་འབྱོར་
པ་ལ་ཉེས་པར་འགྱུར་བ་གང་ཡང་མེད་དེ། འདི་སྐད་དུ། ཆུ་ཡི་ཟླ་བ་ལྟ་
བུར་ནི། །རྣལ་འབྱོར་པ་ནི་གང་གིས་ཤེས། །དེ་ནི་སྡིག་དང་བསོད་ནམས་
སོགས། །ནམ་ཡང་གོས་པར་མི་འགྱུར་རོ། །ནང་དང་ཕྱི་རོལ་གནས་འདི་
ཀུན། །སེམས་ཡིན་སྒྱུ་མ་ལྟ་བུ་སྟེ། །དེ་ཡང་རྟག་མིན་ཆད་པ་མིན། །གཉིས་
ཀ་དག་ཏུའང་མི་རྟོག་ཅིང་། །དངོས་འཛིན་དུག་གིས་མ་གོས་པས། །དེ་ལྟ་
བུ་ནི་སུས་མཐོང་བ། །སྒྱུ་མར་རིག་ལ་ཉེས་པ་མེད། །ཅེས་གསུངས་ཏེ། ཆོས་
ཀྱི་མཆོག་ཆུང་ངུ་ཐོབ་པ་ལ་ཉེས་པ་མེད་པའོ། །ཞེས་དང་། དམ་པ་གཞན་
ནི་འདི་སྐད་དུ། འཕགས་པ་འོད་སྲུང་གིས་ཞུས་པའི་མདོ་དང་། བུད་མེད་
འགྱུར་བ་ལུང་བསྟན་པའི་མདོ་དང་། དཔལ་མཆོག་དང་པོའི་རྒྱུད་དང་།
འདུལ་བ་དོན་ཡོད་པའི་རྒྱུད་དང་། རྒྱུད་གཞན་དེ་མ་ཡིན་པ་དག་དང༌།
འཕགས་པ་ཀླུ་སྒྲུབ་དང་། ཨཱརྱ་དེ་བ་ལ་སོགས་པའི་གཞུང་དེ་དག་གི་ཚུལ་
གྱིས་ཉེས་པར་མི་འགྱུར་ཞིང་། དོན་དེ་ནི་དེ་ཁོ་ན་ཉིད་རིག་པ་ལ་ཉེས་པ་
མེད་དེ། རྩེ་མོ་ཆུང་ངུ་ཐོབ་པ་ནའོ། །ཞེས་གསུངས་སོ། །དམ་པ་གཞན་ནི་
འདི་སྐད་དུ། ཆོས་ཐམས་ཅད་ཀྱི་སྐྱེ་བ་མེད་པ་དོན་དམ་པ་བྱང་ཆུབ་ཀྱི་
སེམས་བསྐྱེད་ཅིང་། དེ་རྒྱུད་ལ་སྐྱེས་པ་ལ་ཡང་ཉེས་པ་མེད་དེ། ཆོས་རྣམས་
ཀྱི་དེ་ཁོ་ན་ཉིད་རིག་པ་ལ་ཉེས་པ་མེད་དོ། །ཞེས་གསུངས་ཏེ། འདི་ནི་
བདེན་པ་མཐོང་བ་དག་ལ་ཉེས་པར་མི་འགྱུར་བའོ། །དེ་བས་ན་ལམ་ལ་
གནས་པའི་རྣལ་འབྱོར་པ་དེས་ཉེས་པ་མེད་པ་དང་ཉེས་པར་འགྱུར་བ་དག་
750



ཤེས་པར་བྱའོ། །ཞེས་གསུངས་པའི་ཕྱིར་རོ། །འོན་ཀྱང་གང་ཟག་གི་
ཁྱད་པར་འགའ་ཞིག་ལ་ཉེས་པ་མེད་ཀྱང་དེ་ལ་བསྙད་བྱས་ནས་སངས་རྒྱས་
ཀྱི་བསྟན་པ་ལ་གནོད་པ་ཆེན་པོ་འབྱུང་བ་དགག་པའི་ཕྱིར་རབ་བྱུང་གིས་་་་
དངོས་དབང་ལེན་པ་བཀག་པ་ཡིན་གྱི་ཚིག་གི་སྒོ་ནས་ལེན་པ་ལ་ནི་དགག་
པ་མེད་དེ། དྲི་མེད་འོད་ལས། ས་བོན་ཉམས་པའི་རྒན་པོ་ལ་ནི་ཤེས་རབ་
དབང་བསྐུར་རྒྱལ་བའི་བདག་པོའི་གསུང་གིས་སྦྱིན་པར་བྱ་སྟེ་དགེ་སློང་ལ་
ཇི་ལྟ་བ་བཞིན་ནོ། །ཞེས་གསུངས་ཤིང༌། ཕྱག་རྡོར་སྟོད་འགྲེལ་ལས་ཀྱང་།
གང་གི་ཚེ་དབང་བསྐུར་བ་ལ་སོགས་པའི་ཉིན་ཞག་ལ་བྱ་བའི་དམ་ཚིག་ནི་
ཤིན་ཏུ་སྦས་པས་བྱ་ཞིང་། ཕྱི་ནས་བླ་མ་དམ་པ་རྣམས་ཀྱིས་རིགས་ཀྱི་བུ་
རྣམས་ལ་དག་པར་བྱའོ། །དགེ་སློང་རྣམས་ལ་ནི་དབང་བསྐུར་བའི་དུས་
སུའང་སྦྱིན་པར་མི་བྱ་སྟེ་ཆོས་གོས་འཛིན་པ་རྣམས་ལ་བླ་མས་རང་གི་ཚིག་
གིས་ཐམས་ཅད་རབ་ཏུ་བསྟན་པར་བྱའོ། །རྣམ་པ་གཞན་དུ་བླ་མ་དམ་ཚིག་
ཉམས་པར་འགྱུར་རོ། །ཞེས་དང་། སློབ་དཔོན་ནས་གླིང་པས། གང་ཞིག་
འདོད་ཆགས་དྲག་པོ་ལ་ཡང་དབང་བསྐུར་བ་དེ་དག་ཡིད་ཀྱིས་བྱས་པས་་་་
ཆོག་ན་དེ་ནི་དེ་ལྟར་བྱའོ། །ཞེས་དང་། སློབ་དཔོན་ཡེ་ཤེས་དཔལ་བཟང་
པོས། རྟག་ཏུ་ཁྱིམ་པ་སྦྱང་བའི་ཕྱིར། །དབང་བསྐུར་ལ་སོགས་རིམ་པ་ནི། །
སྤྲོས་དང་བཅས་པ་ལ་དེ་ལ་གསུངས། །སེམས་སོགས་འོས་སུ་གྱུར་པ་ལ། །ཕྱི་
རོལ་རིག་མའི་དབང་བསྐུར་བྱ། །སྤྲོས་པ་མེད་པའི་རབ་བྱུང་ལ། །དགེ་སློང་
རྣམས་ཀྱིས་དེ་སྦྱིན་ཏེ། །འདུལ་ལ་སོགས་པའི་སྡོམ་པ་ནི། །ཐམས་ཅད་ལྡན་
པའི་སློབ་མ་ལ། །རྟག་ཏུ་རང་སྣང་ཤེས་རབ་ཀྱིས། །བསྒོམ་ལ་གསལ་བར་བྱ་
ཕྱིར་རོ། །ཞེས་གསུངས་པས་སོ། །གལ་ཏེ་ཚིག་ཙམ་གྱིས་དབང་བསྐུར་བ་ལ་
，
751



ཡང་དགོས་པ་མེད་དེ་བུམ་དབང་ཙམ་ཐོབ་པས་ཀྱང་སྔགས་ཀྱི་ལམ་སྒྲུབ་ཏུ་
རུང་བའི་ཕྱིར་ཏེ། ལམ་སྒྲོན་ལས། རྒྱུད་ཀུན་ཉན་དང་འཆད་པ་དང་། །
སྦྱིན་སྲེག་མཆོག་སྦྱིན་སོགས་བྱེད་པ། །སློབ་དཔོན་དབང་བསྐུར་རྙེད་འགྱུར་
ཞིང་། །ཞེས་བཤད་ཅིང་། ནས་གླིང་པས་ཀྱང་དེ་ལྟར་བཤད་པའི་ཕྱིར་རོ་ཞེ་
ན། དེ་ནི་བསྐྱེད་རིམ་དང་སྦྱིན་སྲེག་དང་རབ་གནས་སོགས་བུམ་དབང་
དང་འབྲེལ་བའི་ལམ་རྣམས་སྒྲུབ་ཏུ་རུང་བ་ལ་དགོངས་པ་ཡིན་གྱི་དབང་་་་
གོང་མ་དང་འབྲེལ་བའི་རྫོགས་རིམ་སྒོམ་པ་ལ་དབང་གོང་མ་མ་ཐོབ་པར་
མི་རུང་སྟེ། སངས་རྒྱས་ཐོད་པའི་རྒྱུད་ལས། དཔེར་ན་བུ་ཚ་མེད་པའི་
ཁྱིམ། །ཤི་བ་ཙམ་གྱིས་སྟོང་པ་ཉིད། །དེ་བཞིན་དབང་དང་བྲལ་ན་ནི། །ཡེ་
ཤེས་ཀུན་གྱིས་སྟོང་པ་ཉིད། །དཔེར་ན་པི་ཝང་སྦྱོར་ཀུན་ཚོགས། །རྒྱུད་དང་
བྲལ་ན་བརྡུང་མི་རུང་། །དེ་བཞིན་དབང་དང་བྲལ་ན་ནི། །སྔགས་དང་
བསམ་གཏན་འགྲུབ་མི་འགྱུར། །རྨོངས་པ་གང་ཞིག་དབང་མེད་པར། །
བདག་ནི་དབང་བསྐུར་ཞེས་སྨྲ་བ། །ཇི་སྲིད་སངས་རྒྱས་བཞུགས་ཀྱི་བར། །
སློབ་མར་བཅས་ཏེ་དམྱལ་བར་འགྲོ། །ཞེས་ཚིགས་བཅད་གསུམ་པོའི་དོན་
དབང་གོང་མ་གསུམ་ལ་རིམ་པ་བཞིན་སྦྱར་ནས་ས་ར་ཧས་བཤད་དོ། །
གསུམ་པ་ལ། བྱ་བ། སྤྱོད་པ། རྣལ་འབྱོར། རྣལ་འབྱོར་ཆེན་པོ་དང་
བཞིའི་དང་པོ་ནི། འཇུག་པ་དང་། སྦྱོར་བ་དང༌། འགྲུབ་པ་དང་། གྲུབ་
པའི་སྤྱོད་པ་བཞིས་བྱ་རྒྱུད་ཀྱི་དོན་ཐམས་ཅད་བསྡུས་པར་དཔུང་བཟང་་་་
འགྲེལ་པར་བཤད་པས། དང་པོ་ནི། གང་ཟག་སྒྲུབ་པ་དང་མི་སྒྲུབ་པ་
གཉིས་ཀའི་ཐུན་མོང་དང་། ཐུན་མོང་མ་ཡིན་པའི་འཇུག་པ་བརྟུལ་ཞུགས་
དང་དབང་ལེན་པ་སོགས་སོ། །གཉིས་པ་ནི། ལྷ་དྲུག་གི་ཏིང་ངེ་འཛིན་རྣམ་
752
པ



པ་དང་བཅས་པ་དང་། དོན་དམ་གྱི་ཏིང་ངེ་འཛིན་གཉིས་སུ་མེད་པ་ལ་
སྦྱོར་བ་གཉིས་ཀྱི་དང་པོ་ལ་དགོས་པའི་ཡན་ལག་ནི། དཔུང་བཟང་ལས།
དངོས་གྲུབ་ཕྱིར་ནི་རྣམ་པ་བཅུར་གསུངས་ཏེ། །སྔགས་པ་དང་ནི་རང༌
སྔགས་གཡོག་དང་རྫས། །བརྩོན་འགྲུས་ཕྱོགས་དང་ས་གཞི་དུས་དང་ནི། །
ཡན་ལག་རྫོགས་པའི་ལྷ་དང་སེམས་སྟོབས་སོགས། །གཞན་དག་ཁ་ཅིག་
རིག་འཛིན་གྲོགས་ཞེས་ཟེར། །གཞན་དག་ཕྱོགས་དང་བརྩོན་འགྲུས་དུས་
རྣམས་ཉིད། །གཞན་ནི་རྫས་དང་ས་གཞི་ལྷ་དང་སྔགས། །ཁ་ཅིག་སེམས་
སྟོབས་ཡིན་ཞེས་རྣམ་པར་སྨྲ། །བསྒྲུབ་ཕྱིར་དེ་ལྟར་བཅུ་དང་བརྒྱད་དང་
ལྔ། །དེ་བཞིན་བཞི་དང་གསུམ་དང་གཅིག་ཉིད་ཅེས། །སྔགས་རིག་རང་
རང་བློ་ཡིས་རྣམ་པར་འཆད། །སངས་རྒྱས་རྒྱུད་ལ་ཆོ་ག་གཉིས་ཀྱིས་
འགྲུབ། །སྒྲུབ་པ་གང་ཞིག་རང་གི་ཡོན་ཏན་རྫོགས། །བརྩོན་འགྲུས་མཆོག་
དང་ཡང་དག་ལྡན་པ་དང་། །གཞན་གྱི་རྙེད་པ་དག་ལ་ཕྲག་དོག་མེད། །
འདོད་ལ་མ་ཆགས་ལུས་ཀྱི་ཉོན་མོངས་བཟོད། །གུག་སྐྱེད་ཀླད་ཀོར་ཚང་
བར་ཟུར་ཕྱིན་ལ། །གསང་སྔགས་དག་ཅིང་ཤིན་ཏུ་ཆོ་གར་བཅས། །སངས་
རྒྱས་བྱང་ཆུབ་སེམས་དཔའ་བརྟེན་པ་ཡིས། །གནས་སུ་བཟླས་ན་ཡིད་འོང་
དངོས་གྲུབ་ཐོབ། །ཅེས་པའི་དོན་སྔགས་སྒྲུབ་པ་པོ་དང་། རང་སྔགས་
བསྒྲུབ་པར་བྱ་བའི་ལྷ་དང༌། གཡོག་སྒྲུབ་པའི་གྲོགས་མཆོག་དང་། ལྡོང་
རོས་ལ་སོགས་པའི་རྫས་དང་། སྦྱོར་བའི་བརྩོན་འགྲུས་དང་། དབུས་ལ་
སོགས་པའི་ཡུལ་ཕྱོགས་དང༌། རི་རྩེ་ལ་སོགས་པའི་ས་གཞིའི་གནས་དང༌།
དཔྱིད་ཟླ་དང་སྔ་དྲོ་ལ་སོགས་པའི་དུས་དང༌། རི་མོ་དང་ཤིང་སྐུ་ལ་སོགས་
པའི་ཡན་ལག་རྫོགས་པའི་ལྷ་དང་། འཇིགས་པ་མེད་ཅིང་སྲན་ཆེ་བའི་
753



སེམས་སྟོབས་ཏེ་ཡན་ལག་བཅུ་དང་། ཐ་མ་གཉིས་ཕྲི་བས་བརྒྱད་དང་།
རིག་འཛིན། གྲོགས། ཕྱོགས། བརྩོན་འགྲུས། དུས་ཏེ་ལྔ་དང༌། རྫས། ས་
གཞི། ལྷ། སྔགས་ཏེ་བཞི་དང༌། ཕྱོགས། བརྩོན་འགྲུས། དུས་ཏེ་གསུམ་དང་།
གཅིག་ནི་སེམས་སྟོབས་ཏེ་དེ་རྣམས་སངས་རྒྱས་འཇིག་རྟེན་དུ་མ་བྱུང་བའི་
ཚེ་འཇིག་རྟེན་པའི་ལྷ་དག་གིས་གཙོ་བོ་དང་ཕལ་བར་མ་ཕྱེ་བར་ཐམས་་་་་
ཅད་གཙོ་བོར་འཆད་པས་ནོར་བ་ཡིན་ལ། སངས་རྒྱས་ཀྱིས་ནི་སྒྲུབ་པ་པོ་
མཚན་ཉིད་དང་ལྡན་པ་དང་། སྔགས་དག་ཅིང་ཆོ་ག་མ་ཉམས་པ་གཉིས་
གཙོ་བོར་བཟུང་ལ་གཞན་རྣམས་ཕལ་བའི་ཚུལ་དུ་བསྟན་ནོ། །དེ་ལ་སྒྲུབ་པ་
པོ་མཚན་ཉིད་དང་ལྡན་པ་ནི་གོ་སླ་ལ། སྔགས་དག་པ་ནི་གུག་སྐྱེད་དེ་
དབྱངས་རིང་ཐུང་དང་། ཀླད་ཀོར་ཏེ་ཐིག་ལེ་རྣམས་ཟུར་ཕྱིན་ཅིང་ཡི་གེ་མ་
ཉམས་པའོ། །ཤིན་ཏུ་ཆོ་གར་བཅས་པ་ནི་ལྷའི་རྣལ་འབྱོར་གྱི་ཆོ་ག་དང་།
གསང་སྔགས་ཀྱི་བསམ་གཏན་གྱི་ཆོ་ག་གཉིས་ལས། དང་པོ་ནི། སློབ་དཔོན་
སངས་རྒྱས་གསང་བས་མཛད་པའི་རྣམ་འཇོམས་ཀྱི་འགྲེལ་པར་རྒྱུད་ཀྱི་་་་་་
ལུང་དྲངས་པ། དང་པོ་ཁྲུས་བྱས་རྣལ་འབྱོར་པས། །རྡོ་རྗེའི་གདན་ལ་
གནས་ནས་ནི། །མཆོད་དང་གསོལ་བས་ལྷ་དྲུག་བསྒོམ། །སྟོང་དང་ཡི་གེ་སྒྲ་
གཟུགས་དང་། །ཕྱག་རྒྱ་མཚན་མ་དྲུག་ཡིན་ཏེ། །ཞེས་གསུངས་པས། དང་
པོར་གཙང་སྦྲ་བྱ་བ་དང་། གནས་དང་བདག་བསྲུང་བ་དང་། མདུན་གྱི་
བྲིས་སྐུ་ལ་ལྷ་སྤྱན་དྲངས་ནས་མཆོད་དེ། དེའི་སྤྱན་སྔར་རང་གི་རིགས་དང་
མཐུན་པའི་སྐྱིལ་ཀྲུང་གིས་གནས་ནས་བདག་གི་དེ་ཁོ་ན་ཉིད་སྒྱུ་མ་ལྟ་བུའི་
ཕུང་པོ་ལྔ་པོ་ནི་གང་ཟག་དང་ཆོས་ཀྱི་བདག་གཉིས་བྲལ་བ་གཟུང་འཛིན་་་་
གཉིས་ཀྱིས་སྟོང་པའི་གཉིས་སུ་མེད་པའི་ཡེ་ཤེས་ཀྱི་མཚན་ཉིད་འོད་གསལ་
754



-
བའི་བྱང་ཆུབ་ཀྱི་སེམས་སྒོམ་སྟེ། བསམ་གཏན་ཕྱི་མ་ལས། ལྷ་ཡི་སྐུ་ཡི་
གནས་དེ་ལ། །དང་པོ་ཁོ་ནར་མཆོད་ནས་ནི། །རྣལ་འབྱོར་གནས་བཅས་
ཤེས་རབ་ཅན། །བདེ་གཤེགས་མདུན་དུ་བསམ་ནས་ནི། །ཕྱི་ནས་ཡན་ལག་
རྣམ་གྲོལ་བའི། །མི་འབྱེད་འབྱེད་པ་རྣམ་པར་སྤངས། །ཕྲ་བ་མི་གཡོ་གསལ་
བ་སྟེ། །བློ་ཡི་སྤྱོད་ཡུལ་མདུན་ན་གནས། །བདག་ཉིད་དེ་འདྲ་བཞག་ནས་
ནི། །ཞེས་སོ། དེ་ནས་བདག་གིས་དེ་ཁོ་ན་ཉིད་མངོན་དུ་བྱས་པའི་སྣང་བ་
ལས་ལངས་ནས་ལྷའི་དེ་ཁོ་ན་ཉིད་དང་རྣམ་པ་ཐམས་ཅད་དུ་མཚུངས་པའི་
ལྷའི་དེ་ཁོ་ན་ཉིད་སྣང་བ་མེད་པར་རང་གིས་རིག་པ་མངོན་གསུམ་དུ་གྱུར་
གྱི་བར་དུ་བསྒོམ། དེ་ལས་ལངས་ནས་གསང་སྔགས་ཀྱི་སྒྲར་བརྟག དེ་ལས་
སྔགས་ཀྱི་ཡི་གེའི་རྣམ་པ་ནམ་མཁར་གནས་པར་བསམ། དེ་ཡང་ཟླ་བའི་
དཀྱིལ་འཁོར་དང་གཅིག་ཏུ་གྱུར་པ་ལས་འོད་ཟེར་སྤྲོ་བསྡུས་རང་གི་ལྷག་་་་
པའི་ལྷའི་གཟུགས་སུ་བསྐྱེད། དེ་ནས་གཙུག་ཏོར་ལ་སོགས་པ་སྔགས་རྒྱས་
བྱིན་གྱིས་བརླབས་ཏེ་ཡན་ལག་དང་བཅས་པར་བྱས་ལ་རྣམ་པར་རྟོག་པ་་་་
དང་བཅས་པའི་ལྷར་བསྒོམ་མོ། །དེ་ལྟ་བུ་ལ་སེམས་གཞན་དུ་མི་འཕྲོ་བར་
བསྡམས་ནས་བཟླས་བརྗོད་མ་རྫོགས་ཀྱི་བར་རམ་ཅི་ནུས་པར་སྲོག་རྩོལ་་་་་
གཟུང་སྟེ། དེ་ཉིད་ལས། སྔགས་ཀྱི་རྣམ་པར་ཤེས་པས་བསྒོམ། །བསྡམས་
ནས་ཏིང་ངེ་འཛིན་ལ་གནས། །སྲོག་དང་རྩོལ་བ་རབ་ཏུ་བསྡམ། །ཞེས་དང་།
དེའི་འགྲེལ་པར། རིག་སྔགས་དང་གསང་སྔགས་ནི་རྣམ་པ་དྲུག་གི་བདག་
ཉིད་དེ་བྱང་ཆུབ་ཀྱི་སེམས་ཀྱི་བདག་ཉིད་གཉིས་སུ་མེད་པའི་ཏིང་ངེ་འཛིན་
དང་། སྒྲ་དང་། ཡི་གེ་དང་། ཕྱག་རྒྱ་དང་། གཟུགས་དང་ཀུན་རྫོབ་ཀྱི་ཏིང་
ངེ་འཛིན་རྣམ་པ་དང་བཅས་པའི་བྱེ་བྲག་གོ །ཞེས་སོ། །འདི་བྱ་བ་སྤྱིའི་ཆོ་
755



ག་ཡིན་པས་གང་དུ་སྐྱེད་ཆོག་མ་བསྟན་པ་ཐམས་ཅད་ལ་སྦྱོར་ཞིང་། སོ་
སོར་མི་འདྲ་བའི་ཁྱད་པར་བཤད་པ་རྣམས་རང་གཞུང་བཞིན་དུ་བྱ་སྟེ།
འགྲེལ་པ་དེ་ཉིད་ལས། འདི་ནི་རེ་ཞིག་སྤྱིའི་གསང་སྔགས་ཀྱི་རྣམ་པར་ཤེས་
པ་སྒོམ་པའི་རིམ་པའོ། །གང་ཁ་ཅིག་ཏུ་རྣམ་པ་གཞན་དུ་གསུངས་པ་དེ་
དག་ཏུ་ཡང་དེ་བཞིན་དུ་སྦྱར་བར་བྱའོ། །ཞེས་སོ། །གཉིས་པ་སྔགས་ཀྱི་
བསམ་གཏན་ལ་མདུན་གྱི་ཐུགས་ཀའི་ཡི་གེ་ལ་དམིགས་པ། རང་གི་སྙིང་
གའི་ཡི་གེ་ལ་དམིགས་པ། སྒྲ་ལ་དམིགས་པ་གསུམ་གྱི་དང་པོ་ནི། ལྷར་སྒོམ་
པའི་བཟླས་པ་པོས་རུས་སྦལ་གྱིས་ཡན་ལག་བསྐུམ་པ་དང་། ལྕེ་ཡིས་ཆུ་
བཏུང་བ་ལྟར་ལུས་ཐམས་ཅད་ཀྱི་དབུགས་རྒྱུ་བ་དང་། དབང་པོའི་གྲོང་
ནང་དུ་བསྡུས་ཀྱང་། ནང་གི་མི་ཕྱིར་ལྟ་བའི་ཚུལ་གྱིས་མིག་ཟིམ་བྱས།
གདོང་ཅུང་ཟད་བསྟོད་དེ་སྒྲ་སྔགས་ཀྱི་ཕྲེང་བ་དང་། སེམས་ཟླ་བའི་དཀྱིལ་
འཁོར་དང་། གཞི་སངས་རྒྱས་ཀྱི་སྐུ་རྣམས་རིམ་པ་འདིས་གཅིག་ཅར་
དམིགས་ཤིང་ཡིད་བཟླས་སམ་ཤུབ་བུའི་བཟླས་པ་བྱའོ། །བར་སྐབས་སུ་
རླུང་བག་ཡངས་སུ་བྱ་ཞིང་དབུགས་འབྱུང་བ་ན། གསང་སྔགས་མི་འགྱུར་
བའི་གཞི། རང་གིས་བསྒོམས་པའི་ལྷ་ལ་བལྟས་ནས་ཡང་སྔར་བཞིན་མདུན་
གྱི་སྐུ་ལ་སོགས་པ་གསུམ་ལ་དམིགས་ཤིང་དབུགས་དབྱུང་བའི་མཐའི་བར་
དུ་སྲོག་རྩོལ་བསྡམས་ལ་བཟླས་བརྗོད་བྱའོ། །ངལ་ན་སྒྲ་ལ་སོགས་པ་རིམ་
པས་བསྡུས་ཏེ་ཐ་མལ་གྱི་ངང་ནས་ལྡང་ངོ་། །གཉིས་པ་ནི། ལྷའི་དེ་ཁོ་ན་
ཉིད་ཀྱི་སྐུ་རང་གི་གཟུགས་སུ་གྱུར་པར་བསྒོམས་ཏེ་རླུང་བཟུང་ལ་ཏིང་ངེ་་་
འཛིན་གསལ་བཏབ་སྟེ་མིག་ཅུང་ཟད་བཙུམས་ཀྱང་ཡིད་སྣང་བ་དང་བཅས་
པ་མདུན་དུ་བཏང་ལ་ཧ་ཅང་མི་རིང་བས་ཅུང་ཟད་མཐོ་བར་སངས་རྒྱས་
756



ཀྱི་སྐུའི་ཐུགས་ཀར་སྔགས་ཕྲེང་དང་བཅས་པའི་ཟླ་བ་བསམ་ལ། དེ་ནས་
རླུང་ནང་དུ་སྡུད་པ་དང་ལྷན་ཅིག་ཏུ་ཟླ་བ་སྔགས་དང་བཅས་པ་རང་གི་་་་
སྙིང་གར་བསྡུས་པ་ལ་སྔགས་བཟླ་ཞིང་ཡང་རླུང་ཕྱིར་འབྱུང་བ་དང་བསྟུན་
ནས་ཟླ་བ་སྔགས་དང་བཅས་པ་མདུན་གྱི་སངས་རྒྱས་ཀྱི་ཐུགས་ཀར་བཀོད་
པ་ཟླ་བའི་སྟེང་གི་སྔགས་ཕྲེང་ལ་དམིགས་ཤིང་ཡང་སྔར་བཞིན་དུ་རང་ གི་
སྙིང་ གར་ བསྡུ་ཞིང་བཟླས་ཏེ་བཟླས་བརྗོད་བཏང་ གི་བར་དུ་བྱ་ཞིང༌།
གཏོང་བའི་དུས་ན་ཡན་ལག་བཞི་ཆར་ཐང་གཅིག་དམིགས་པར་བྱའོ། །
གསུམ་པ་ནི། དེ་ལྟར་བཟླས་བརྗོད་ཡན་ལག་བཞི་བསྒོམས་པས་རླུང་བསྡུས་
ནས་དབང་པོའི་གྲོང་སྡུད་པའི་ཚུལ་གྱིས་བཟླས་བརྗོད་བྱ་བ་ནི། དེ་བཞིན་
གཤེགས་པའི་གཞི་ལ་བལྟས་ནས་ལུས་ཐམས་ཅད་ཀྱི་རླུང་གི་ལམ་གྱི་རྗེས་སུ་
འབྲང་བའི་སེམས་ཀྱི་རྟ་མངོན་དུ་ཕྱོགས་པར་བྱས་ལ། རུས་སྦལ་གྱིས་ལུས་
བསྐུམ་པ་དང་ལྕེས་ཆུ་བཏུང་བའི་ཚུལ་དུ་རླུང་ནང་དུ་སྡུད་པའི་ཚུལ་གྱིས་་་
ཡིད་ནང་དུ་ཕྱོགས་པར་བྱ། རང་གི་ལྷ་དང་གཉིས་སུ་མེད་པར་བསྒོམས་
པའི་གཟུགས་ཀྱིས་བདག་ཁྱབ་པར་བྱས་ལ་དྲན་པ་དང་རླུང་འབྱུང་བའི་་་་་
ལམ་བཀག་སྟེ་བརྗོད་བྱའི་སྒྲ་ལ་དམིགས་ཤིང་སེམས་བཟུང་ནས་དབུགས་་་་
དབྱུང་བའི་མཐའ་མ་སྔགས་ཀྱི་མཐའི་བར་དུ་སྔགས་བཏོན་ལ་ཡང་རླུང་་་་་་
ཕྱིར་འགྲོ་བ་དང་བསྟུན་ནས་མདུན་གྱི་དེ་བཞིན་གཤེགས་པ་ལ་སོགས་པ་་་་
གསུམ་ལ་དམིགས་ཤིང་། བཟླས་བརྗོད་བྱ་སྟེ་དེ་ལྟར་རླུང་འབྱུང་འཇུག་
དང་སྤྲོ་བསྡུའི་སྒོ་ནས་སྒྲ་ལ་དམིགས་པའི་བཟླས་བརྗོད་བྱའོ། །དེ་ལྟར་ན་
བཟླས་བརྗོད་ཀྱི་ཏིང་ངེ་འཛིན་དང་པོ་ལ་གསུམ། གཉིས་པ་ལ་གཉིས།
གསུམ་པ་ལ་གཅིག་གོ །དེ་ལྟར་སྔགས་དང་། བདག་དང་། བཟླས་བརྗོད་ཀྱི་
757



དེ་ཉིད་གསུམ་ཤེས་ནས་བསྒྲུབ་ན་སངས་རྒྱས་ཐོབ་སྟེ། དེ་ཉིད་ལས། སྒྲ་
དང་སེམས་དང་གཞི་ལ་གཞོལ། །གསང་སྔགས་མི་འགྱུར་གཞི་ལ་གནས། །
ཡན་ལག་མ་ཉམས་གསང་སྔགས་བཟླས། །ངལ་ན་བདག་ལ་ངལ་སོས་ཤིག །
མི་འགྱུར་བ་ནི་ཡི་གེར་ལྡན། །གཞི་ལས་གཞིར་འགྱུར་དེ་བཞིན་ཏེ། །རང་
སྔགས་ཕྱིར་ནི་གང་བརྟགས་པ། །ཡིད་ཀྱི་དག་པ་བསམ་པར་བྱ། །སླར་སྡུད་
པ་ཡིས་བཀུག་ནས་ནི། །སྲོག་དང་རྩོལ་བ་བསྡམས་པའི་ཡིད། །གསང་
སྔགས་རིག་པས་སྔགས་ལ་སྦྱར། །ཡིད་ཀྱི་བཟླས་བརྗོད་བརྩམ་པར་བྱ། །
འདི་ཉིད་ཀྱི་ནི་ཆོ་ག་ཡིས། །ཡང་ན་ཤུབ་བུར་བྱར་ཡང་རུང་། །སྔགས་རིག་
དངོས་གྲུབ་འདོད་པ་ཡིས། །བཟླས་བརྗོད་གཞན་དུ་མི་བྱའོ། །རིག་སྔགས་
དེ་ཉིད་མ་ལུས་དང༌། །བདག་གི་དེ་ཉིད་ཆོ་ག་དང༌། །བཟླས་བརྗོད་དེ་ཉིད་
མཆོག་ཤེས་དང༌། །མིས་ནི་དངོས་གྲུབ་ཐོབ་པར་འགྱུར། །ཞེས་སོ། །གཉིས་
པ་བཟླས་བརྗོད་ལ་མི་ལྟོས་པར་བསམ་གཏན་འབའ་ཞིག་ གི་ སྒྲུབ་པ་ནི།
ཕུག་ལ་སོགས་པའི་གནས་སུ་གནས་ནས་གཟུགས་དང་སྒྲ་དང་དོན་དམ་་་་
པའི་ལྷ་བསྒོམ་སྟེ། དེ་ནི་སྔར་བཤད་ལ། འདིར་ནི་སྒྲ་ཞེས་བྱ་བ་ལྷའི་བྱེ་བྲག་
གི་བདག་ཉིད་སྔགས་ཀྱི་ཡན་ལག་གི་ཡི་གེ་རྣམས་སོ་སོར་ཡིད་ཀྱིས་བརྟགས་
པའི་བསམ་གཏན་གྱི་རང་བཞིན་ཡིན་ལ། གཉིས་པ་ནི། རིག་སྔགས་དེ་ཉིད་
ཀྱི་ཚིག་ཡི་གེའི་སྒྲའི་རང་བཞིན་ཡིན་ཅིང་། གསུམ་པ་ནི་ཡོངས་སུ་དག་པ་
གཉིས་སུ་མེད་པའི་ཡེ་ཤེས་ཀྱི་ཡུལ་ཆོས་དབྱིངས་ཀྱི་རང་བཞིན་ཡིན་ལ། དེ་
གསུམ་འབྲས་བུ་དང་བཅས་པ་ཡང་། དེ་ཉིད་ལས། གསང་སྔགས་མེ་གནས་
དངོས་གྲུབ་སྟེར། སྒྲ་གནས་རྣལ་འབྱོར་སྟེར་བར་དྲན། །སྒྲ་མཐར་ཐར་པ་
སྟེར་བ་ཉིད། །འདི་དག་དེ་ཉིད་གསུམ་པོ་ཡིན། །ཞེས་སོ། །དེ་ལ། གསང་
758
，，，，
-



སྔགས་མེ་གནས་དངོས་གྲུབ་སྟེར། །ཞེས་པའི་དོན་ནི། བདག་གི་དེ་ཁོ་ན་
ཉིད་མངོན་སུམ་དུ་བྱས་ནས་དེའི་རྗེས་ཐོབ་སྒྲའི་བདག་ཉིད་ཀྱི་ལྷའི་དེ་ཁོ་
ན་ཉིད་དུ་བསྒོམས་ལ་སྒྲ་དེ་སྙིང་གའི་ཕྱོགས་ན་གནས་པའི་མེ་འབར་བའི་་་
ནང་ན་འདུག་ཅིང་དེའི་ཡི་གེའི་ཕྲེང་བ་གནས་པ་སྲོག་རྩོལ་བཀག་ནས་བྱིང་
རྒོད་སྤངས་ཏེ་དེ་ཉིན་རེ་ཞིང་བསམ་གཏན་དུ་བྱ་བ་ནི། ཇི་སྲིད་བཀྲེས་
པ་མེད་པ་ལ་སོགས་པ་ཕྱི་ནང་གི་མཚན་མ་བྱུང་ནས་བདག་ཉིད་ཇི་ལྟར་་་
བསམ་པ་སྒྲུབ་ནུས་ཀྱི་བར་དུ་བསྒོམ་སྟེ། འདི་ནི་སྔགས་ཀྱི་བཟླས་བརྗོད་ཀྱི་
མཇུག་དང་གཞན་དུའང་བསྒོམ་མོ། །དེ་ཉིད་ལས། མི་འབྱེད་ལས་བྱུང་
དངོས་པོ་རྣམས། །བློ་ཅན་གྱིས་ནི་བདག་ལ་བསྡམ། །སྔགས་པ་ཡན་ལག་
འདས་ལ་གནས། །ཞེན་པ་མེད་པར་བསམ་པར་བྱའོ། །སྒྲ་ཞེས་བྱ་བ་ཕྲེང་
བར་སྦྱར། །ཡི་གེ་བརྒྱུས་ལ་མི་འགྱུར་རྣམས། །དྲིལ་བུའི་སྒྲ་བཞིན་མ་ཆད་
པར། །ཡིད་ལ་ཞེན་པར་སེམས་པ་ན། །མེ་ཡི་ནང་གནས་ཞི་བ་སྟེ། །ཚིག་
རྣམས་དག་པ་ཡན་ལག་ལྡན། །སྲོག་དང་རྩོལ་བའང་བཀག་པའི་བདག །
གཉིད་སྤངས་ནས་ནི་རྣམ་པར་བསམ། །ཞེས་སོ། །སྒྲ་གནས་རྣལ་འབྱོར་
སྟེར་བར་དྲན། །ཞེས་པའི་དོན་ནི། བདག་གི་དེ་ཁོ་ན་ཉིད་ལ་གནས་པའི་
སྙིང་ག་ན་ཟླ་བའི་ནང་གི་མེ་ལྕེའི་ནང་ན་ལྷའི་གཞིའམ་ཟླ་བ་འབའ་ཞིག་ལ་
ཡིག་འབྲུའི་ཕྲེང་བ་བསྒོམས་ལ་ཅུང་ཟད་ཏིང་ངེ་འཛིན་གྱིས་གསལ་བཏབ་
སྟེ། དེ་ནས་དེའི་རྣམ་པ་སྤངས་ལ་སྒྲའི་དབྱངས་ཙམ་འབའ་ཞིག་བསམ་
གཏན་དུ་བྱས་ཏེ། དེ་ཉིད་ལས། སྙིང་གར་གནས་པའི་ཕྲ་བ་ནི། །དྲི་མེད་ཟླ་
བའི་དཀྱིལ་འཁོར་ཏེ། །དེ་ནང་རབ་ཏུ་ཞི་བ་ཡི། །མེ་ལྕེ་རབ་ཏུ་འོད་བཟང་
བ། །མི་འགྱུར་གཞི་ནི་དེར་བཞག་ནས། །བདེར་འདུག་ནས་ནི་སྒྲར་བསམ་
759



མམ། །མི་འགྱུར་བ་ལ་ཡི་གེ་གཞག །སྒྲ་ཉིད་འབའ་ཞིག་བསམ་པར་བྱ། །
ཞེས་སོ། །སྒྲ་མཐར་ཐར་པ་སྟེར་བ་ཉིད། །ཅེས་པའི་དོན་ནི། སླར་སྡུད་པ་
དང་། དཀའ་ཐུབ་དང་། བསམ་གཏན་དང་སྲོག་རྩོལ་སོགས་བྱས་ནས་རང་
གི་ལྷའི་གཟུགས་སྒོམ་པ་རབ་ཏུ་སྦོམ་པའི་ཏིང་ངེ་འཛིན་བསྟན་ནས། དེ་
ཤུབ་བུའི་བཟླས་པའི་སྒྲ་ལ་དམིགས་པའི་རགས་པའི་ཏིང་ངེ་འཛིན་གྱིས་་་་་
སྤངས་ཤིང་དེ་ཉིད་བརྟན་པར་བྱས་ནས་དེ་ཡང་ཕྲ་བའི་ཡིད་ཀྱིས་བཟླས་་་་་
པའི་ཏིང་ངེ་འཛིན་གྱིས་སྤངས་ཏེ། དེ་བརྟན་པར་བྱས་ནས་དེ་ཡང་རབ་ཏུ་
ཕྲ་བ་གསང་སྔགས་ཀྱི་རྣམ་པར་རྟོག་པའི་ཏིང་ངེ་འཛིན་གྱིས་སྤངས་ཏེ། དེ་
ཉིད་ཀྱང་ཡོངས་སུ་སྤངས་ཏེ་འོད་གསལ་བ་ཆོས་ཀྱི་དབྱིངས་ཀྱི་རང་བཞིན་
བསྒོམ་ན་ཐར་པ་སྟེར་ཏེ། དེ་ཉིད་ལས། སྒྲ་ལ་དམིགས་པའི་བསམ་གཏན་
ནི། །འབའ་ཞིག་བྱས་པ་ཉིད་ཀྱིས་ཀྱང་། །དངོས་པོ་ཀུན་རྣམས་དམ་པའི་
དཔལ། །སྒྲུབ་པའི་སྐྱེས་བུས་ཐོབ་པར་འགྱུར། །ལྟོས་བཅས་ཡན་ལག་གྱུར་
པར་སྣང་། །སྒྲ་ཞེས་བྱ་དང་ཡིད་ཀྱི་དང་། །ཚིག་རྣམས་དག་པའི་རིག་
སྔགས་དབང་། །ཡན་ལག་སྤངས་པ་རྒྱལ་བས་མཁྱེན། །ཞེས་སོ། །འདི་ནི་བྱ་
བའི་སྤྱི་རྒྱུད་ཡིན་པས་བྱ་བའི་རྒྱུད་ཐམས་ཅད་ལ་སྦྱར་དགོས་སོ། །དེ་ལྟ་
བུའི་སྒོ་ནས་སྤྱི་དང་རང་རང་སོ་སོའི་ལྷ་བསྙེན་པ་བྱས་ནས་རང་རང་སོ་་་་་
སོའི་སྒྲུབ་པ་ལ་འཇུག་པ་སྟེ་ཕྱོགས་ཙམ་མཚོན་པའོ། །གསུམ་པ་སྒྲུབ་པའི་
སྤྱོད་པ་ནི། ལུས་སམ་རྫས་སམ་ལོངས་སྤྱོད་དག་སྒྲུབ་པའོ། །བཞི་པ་གྲུབ་
པའི་སྤྱོད་པ་ནི། དངོས་གྲུབ་གསུམ་གང་རུང་གཅིག་གྲུབ་ནས་རང་གཞན་
གྱི་དོན་དུ་ཇི་ལྟར་སྤྱོད་པའི་ཚུལ་ལོ། །གཉིས་པ་སྤྱོད་པའི་རྒྱུད་ཀྱི་ནི། གསང་
སྔགས་མཉེས་པར་བྱ་བ་ལ་འཇུག་པའི་སྤྱོད་པ། སྦྱོར་བའི་སྤྱོད་པ། སྒྲུབ་
760



པའི་སྤྱོད་པ་དང་གསུམ་གྱི་དང་པོ་ནི། ཕྱི་དང་ནང་གི་འཇུག་པ་གཉིས་ལས།
ཕྱིའི་ནི། དཀྱིལ་འཁོར་དུ་འཇུག་ཅིང་དབང་བླང་བ་དང༌། དམ་ཚིག་དང་
སྡོམ་པ་ལ་གནས་པ་ཡིན་ལ། ནང་གི་ནི། སྒྲུབ་པ་པོའི་སེམས་ཀྱི་རྒྱུད་མཚན་
བཅས་མཚན་མེད་ཀྱི་བྱེ་བྲག་གིས་གོམས་པར་བྱ་བ་ལ་ཡང་གཉིས་ཏེ། རྣམ་
སྣང་མངོན་བྱང་ལས། གསང་བ་པའི་བདག་པོ་དེ་ལ་ལྷའི་གཟུགས་ནི་རྣམ་
པ་གསུམ་སྟེ། ཡི་གེ་དང་། ཕྱག་རྒྱ་དང་། གཟུགས་སོ། །དེ་ལ་ཡི་གེ་ལ་ཡང་
རྣམ་པ་གཉིས་ཏེ། སྒྲ་དང༌། བྱང་ཆུབ་ཀྱི་སེམས་སོ། །ཕྱག་རྒྱའི་གཟུགས་ལ་
ཡང་རྣམ་པ་གཉིས་ཏེ། གཟུགས་དང་བཅས་པ་དང་། གཟུགས་དང་བཅས་
པ་མ་ཡིན་པའོ། །གསང་བ་པའི་བདག་པོ་ལྷའི་གཟུགས་ཀྱང་རྣམ་པ་གཉིས་
ཏེ། ཡོངས་སུ་དག་པ་དང་། ཡོངས་སུ་མ་དག་པའོ། །དེ་ལ་ཡོངས་སུ་དག་པ་
ནི་རྟོག་པའི་ངོ་བོ་སྟེ་མཚན་མ་ཐམས་ཅད་དང་བྲལ་བའོ། །ཡོངས་སུ་མ་
དག་པ་ནི་མཚན་མ་དང་བཅས་པའི་གཟུགས་ཏེ་ཁ་དོག་དང་དབྱིབས་སོ། །
དེ་ལ་ལྷའི་གཟུགས་རྣམ་པ་གཉིས་ཀྱིས་དགོས་པ་རྣམ་པ་གཉིས་འགྲུབ་པར་
འགྱུར་ཏེ་མཚན་མ་དང་བཅས་པས་ནི་མཚན་མ་དང་བཅས་པའོ། །མཚན་
མ་མེད་པས་ནི་མཚན་མ་དང་བཅས་པའི་དངོས་གྲུབ་ཀྱང་འབྱུང་བར་་་་
འགྱུར་རོ། །ཞེས་པ་ལྟར་མཚན་བཅས་མཚན་མེད་གཉིས་ལས་མཚན་མེད་
ཀྱི་དབང་དུ་མཛད་ནས། དེ་ཉིད་ལས། དཀྱིལ་འཁོར་འདི་ནི་མཐོང་བ་
ལས། །དམ་ཚིག་ཤེས་པ་གཅིག་ཅེས་བྱ། །དེ་ལ་ཕྱག་རྒྱ་མི་བསྟན་ཅིང་། །
སྔགས་ཀྱང་སྦྱིན་པར་མི་བྱའོ། །བྱང་ཆུབ་སེམས་ཀྱི་བྱེ་བྲག་ལས། །སྔགས་
དང་ཕྱག་རྒྱ་ཡོངས་སུ་གཟུང་། །ཞེས་སྤྱི་དང་། ཁྱད་པར་དེ་བཞིན་གཤེགས་
པའི་སྙིང་པོ་སྒྲུབ་པའི་སྐབས་ནས་སྐྱེད་མོས་ཚལ་ལམ། གཙུག་ལག་ཁང་
761



ངམ། ཕུག་གམ། ཡིད་གང་དུ་དབེན་པ་དེར་བྱང་ཆུབ་ཀྱི་སེམས་སྒོམ་ཞིང་།
ནམ་མཚན་མ་མ་བྱུང་བའི་བར་དེ་སྲིད་དུ་འདུག་པར་བྱའོ། །ཞེས་གསུངས་
ལ། མཚན་མ་ནི་ཐམས་ཅད་ཀྱི་ངོ་བོ་ཉིད་མེད་པར་རྟོགས་པའི་ཏིང་ངེ་
འཛིན་ལ་སེམས་ཇི་སྲིད་འདོད་ཀྱི་བར་དུ་བརྟན་པར་གནས་པ་ལ་བྱ་སྟེ། དེ་
ཉིད་ལས། སློབ་མས་བསྒྲིམས་ཏེ་བྱང་ཆུབ་ཀྱི། །སེམས་ཀྱིས་ཀུན་ཏུ་དག་
པར་བྱ། །གང་ཚེ་དམིགས་པ་རྣམས་ཀྱིས་ནི། །སློབ་མ་ནམ་ཡང་མི་གཡོ་བ། །
དེ་ཚེ་ནམ་མཁའ་ལྟ་བུར་ནི། །དྲི་མེད་ཀུན་ཏུ་དག་པ་ཡིན། །ཞེས་པའི་
མཚན་མ་མ་བྱུང་གི་བར་བསྒོམ་མོ། །སྒོམ་ཚུལ་ནི། དེ་ཉིད་ལས། བྱང་ཆུབ་
སེམས་དཔའ་གསང་སྔགས་ཀྱི་སྒོ་ནས་བྱང་ཆུབ་སེམས་དཔའི་སྤྱད་པ་སྤྱོད་
པ་མཚན་མ་མེད་པའི་ཏིང་ངེ་འཛིན་སྒྲུབ་པར་འདོད་པས་འདི་ལྟར་བསམ་
པར་བྱའོ། །ཅི་མཚན་མ་རྣམས་གང་ནས་འབྱུང་། བདག་གི་སེམས་སམ།
བདག་གི་ཡིད་ལས་བྱུང་། དེ་ལ་ལུས་ནི། ལས་ལས་སྐྱེས་པ་སྟེ། རྩྭ་
དང་ཤིང་དང་བོང་བ་ལྟ་བུ་ངོ་བོ་ཉིད་ཀྱི་བྱ་བ་མེད་པ་བླུན་པའམ། ཕྱི་རོལ་
གྱི་རྣམ་པ་ལྟ་བུ་བཟོས་བྱས་པའི་གཟུགས་སུ་བརྟག་པར་བྱའོ། །ཇི་ལྟར་
བཟོས་བྱས་པའི་གཟུགས་དེ་ལ་མི་ཞིག་གིས་ཁྲོས་ཏེ། མེའམ། དུག་གམ།
མཚོན་ནམ། ཆུའམ། རྡོ་རྗེས་བཤིག་གམ། བསྲེགས་སམ། བཅད་ཀྱང་མི་
དགའ་བ་ཅུང་ཟད་ཀྱང་མེད་པ་ལ། བཟའ་བའམ། བཏུང་བའམ། བཀྲུ་
བའམ། བྱུག་པའམ། སྤོས་སམ། ཕྲེང་བའམ། གོས་སམ། ཙནྡན་ནམ། ག་
བུར་ལ་སོགས་པ་ལྷ་དང་མིའི་ཡོ་བྱད་རྣམ་པ་སྣ་ཚོགས་ཀྱིས་མཆོད་ཀྱང་མི་
དེ་ལ་དགའ་བར་འགྱུར་བ་གང་ཡང་མེད་དོ། །དེ་ཅིའི་ཕྱིར་ཞེ་ན། གང་ངོ་
བོ་ཉིད་ཀྱིས་སྟོང་བའི་གཟུགས་དེ་ལ་རང་གི་ང་རྒྱལ་ཀུན་ནས་བསླང་བའི་་་
762



ཕྱིན་ཅི་ལོག་གིས་ཡང་དག་པ་མ་ཡིན་པར་རྟོག་པ་ལས་བྱུང་བའི་མཆོད་་་་་་
པའམ། གནོད་པ་བྱེད་པའི་མི་གང་ཡིན། དེ་ནི་བྱིས་པའི་རང་བཞིན་ཅན་
ནོ། །གསང་བ་པའི་བདག་པོ་དེ་ལྟར་ལུས་ལ་ལུས་ཀྱི་རྗེས་སུ་སོང་བའི་དྲན་
པ་ངོ་བོ་ཉིད་ཀྱིས་སྟོང་པ་བསྒྲུབ་པར་བྱའོ། །གསང་བ་པའི་བདག་པོ་གཞན་
ཡང་སེམས་ནི་ངོ་བོ་ཉིད་མེད་པ་མཚན་མ་ཐམས་ཅད་དང་བྲལ་བ། ངོ་བོ་
ཉིད་ཀྱིས་སྟོང་པར་བསམ་པར་བྱའོ། །གསང་བ་པའི་བདག་པོ་སེམས་ལ་ནི་
དུས་གསུམ་མེད་དོ། །དུས་གསུམ་དང་བྲལ་བ་གང་ཡིན་པ་དེ་ནི་ངོ་བོ་ཉིད་
ཀྱི་མཚན་མ་དང་བྲལ་བའོ་སྙམ་དུ་བསམ་པར་བྱའོ། །གསང་བ་པའི་བདག་
པོ་གཞན་ཡང་བྱིས་པ་སོ་སོའི་སྐྱེ་བོ་རྣམས་ཡིད་མཚན་མ་དང་བཅས་པར་་་་
རྟོག་སྟེ། འདི་ནི་ཡང་དག་པ་མ་ཡིན་པའི་ཀུན་ཏུ་རྟོག་པའི་ཚིག་བླ་དྭགས་
སོ། །ཡང་དག་པ་མ་ཡིན་པ་གང་ཡིན་པ་དེ་ནི་མ་སྐྱེས་པའོ། །ཞེས་བྱ་བར་ནི་
རབ་ཏུ་མི་ཤེས་སོ། །གསང་བ་པའི་བདག་པོ་བྱང་ཆུབ་སེམས་དཔའ་གསང་
སྔགས་ཀྱི་སྒོ་ནས་བྱང་ཆུབ་སེམས་དཔའི་སྤྱད་པ་སྤྱོད་པས་དེ་ལྟར་བསམ་ན་
མཚན་མ་མེད་པའི་ཏིང་ངེ་འཛིན་ཐོབ་པར་འགྱུར་རོ། །གསང་བ་པའི་
བདག་པོ་ནམ་མཚན་མ་མེད་པའི་ཏིང་ངེ་འཛིན་ལ་གནས་པར་གྱུར་པ་དེའི་
ཚེ་དེ་ལ་དེ་བཞིན་གཤེགས་པའི་གསང་སྔགས་རྣམས་མངོན་དུ་ཕྱོགས་ཤིང་
གཞོལ་བར་འགྱུར་རོ། །ཞེས་གསུངས་པས། ལུས་དང་། སེམས་ཚོགས་
དྲུག་དང་། ཡིད་གཟུང་འཛིན་གྱི་རྣམ་པ་ཅན་གྱི་རྣམ་ཤེས་ཏེ། གསུམ་
པོ་རིམ་པ་བཞིན་དུ་སྒྱུ་མ་ལྟ་བུ་དོན་དམ་པར་སྐྱེ་བ་མེད་པར་ཐོས་བསམ་་་་
སྒོམ་གསུམ་གྱིས་གོམས་པའི་སྒོ་ནས་མཚན་མེད་ཀྱི་ཏིང་ངེ་འཛིན་སྟོང་ཉིད་
མངོན་དུ་བྱ་སྟེ། དེ་ཉིད་ལས། དེ་བས་རྣམ་པ་ཐམས་ཅད་དུ། །སྟོང་ཉིད་
763



རྟག་ཏུ་དྲན་པར་བྱ། །ཞེས་གསུངས་ཤིང་། དེའི་ཕན་ཡོན་ཡང་། དེ་ཉིད་
ལས། གང་ཚེ་མཚན་མ་མེད་པ་ཡི། །ཏིང་འཛིན་ཇི་ལྟ་བ་རེག་པ། །དེ་ཚེ་
སྔགས་པས་དངོས་གྲུབ་ནི། །ཡིད་ལས་བྱུང་བས་ཡང་དག་ཐོབ། །ཅེས་སོ། །
མཚན་བཅས་ནི། དེ་ཉིད་ལས། ཡི་གེ་དང་ནི་ཡི་གེ་སྦྱར། །དེ་བཞིན་གཞི་
ལས་གཞིར་གྱུར་པ། །ཤིན་ཏུ་བསྡམས་པས་ཡིད་ལ་ནི། །བཟླས་བརྗོད་
འབུམ་ཕྲག་གཅིག་བྱའོ། །ཡི་གེ་བྱང་ཆུབ་སེམས་ཡིན་ཏེ། །གཉིས་པ་སྒྲ་ཞེས་
བྱ་བ་ཡིན། །གཞི་ནི་རང་གི་ལྷས་བཞག་པ། །རང་གི་ལུས་ཀྱི་གནས་ལ་བྱ། །
གཞི་གཉིས་པ་ནི་རྫོགས་སངས་རྒྱས། །རྐང་གཉིས་མཆོག་ཏུ་ཤེས་པར་བྱ། །
ཟླ་བའི་དཀྱིལ་འཁོར་རྣམ་དག་པ། །སྔགས་པས་དེ་ལ་གནས་པར་བསམ། །
ཡི་གེ་རྣམས་ནི་གོ་རིམ་བཞིན། །དེ་ཡི་དབུས་སུ་ལེགས་པར་དགོད། །སླར་
སྡུད་པ་ཡི་ཚིག་གིས་ནོན། །སྲོག་དང་རྩོལ་བ་རྣམ་པར་སྦྱངས། །སྲོག་ཅེས་བྱ་
བ་རླུང་དུ་བཤད། །རྩོལ་བ་དྲན་པ་ཞེས་བྱ་སྟེ། །དེ་གཉིས་བསྡམས་པ་བྱས་
ནས་སུ། །མངོན་དུ་བསྙེན་པ་ལེགས་པར་བྱ། །ཞེས་གསུངས་ཏེ། ཐོག་
མར་བདག་དང་གནས་བསྲུང་བ་ལ་སོགས་པ་སྔོན་དུ་སོང་བའི་སྒོ་ནས་ཡི་གེ་
དང་པོ་བྱང་ཆུབ་ཀྱི་སེམས་སྟོང་པ་ཉིད་བསྒོམ། ཡི་གེ་གཉིས་པ་སྔགས་ཀྱི་
སྒྲར་ལྡང་། གཞི་དང་པོ་རང་གི་ལུས་སངས་རྒྱས་ཀྱི་སྐུར་བསྐྱེད་ལ་སྔགས་
དང་ཕྱག་རྒྱ་ལ་སོགས་པས་བྱིན་གྱིས་བརླབ། གཞི་གཉིས་པ་མདུན་དུ་
སངས་རྒྱས་ཀྱི་སྐུ་བསྐྱེད་ནས་ཐུགས་ཀར་ཟླ་བའི་དཀྱིལ་འཁོར་གྱི་སྟེང་དུ་་་་
སྔགས་ཀྱི་ཕྲེང་བ་བཀོད་ནས་དེ་ལ་ཏིང་ངེ་འཛིན་བརྟན་པར་བྱེད་པའོ། །དེ་
བཞིན་དུ་མཚན་བཅས་མཚན་མེད་ཐུན་མོང་བའི་འཇུག་པ་ཡང་གསུངས་
སོ། །དེ་ལྟར་ཕྱི་ནང་གི་འཇུག་པའི་སྤྱོད་པ་ལེགས་པར་བྱས་ནས་སྦྱོར་བའི་
764



སྤྱོད་པ་སྔོན་དུ་བསྙེན་པའི་བཟླས་བརྗོད་བྱ་བ་ལ། མཚན་བཅས་མཚན་
མེད་གཉིས་ཀྱི་དང་པོ་ནི། བཤད་མ་ཐག་པ་ལྟར་ཡན་ལག་བཞི་དང་ལྡན་
པའི་སྒོ་ནས་སྲོག་རྩོལ་བསྡམས་ནས་གྲངས་ཀྱི་བསྙེན་པ་འབུམ་ཕྲག་གཅིག་
བྱེད་པ་ནི་ཕྱིའི་བཟླས་བརྗོད་དོ། །ནང་གི་ནི་རང་སངས་རྒྱས་ཤཱཀ་ཐུབ་ཀྱི་
སྐུར་བསྐྱེད། རང་དང་སངས་རྒྱས་གཉིས་མེད་དུ་བྱས་པའི་ཐུགས་ཀར་ཟླ་
བ་ལས་སངས་རྒྱས་རྣམ་སྣང་བསྐྱེད། དེའི་ཐུགས་ཀར་ཟླ་བ་ལ་སྔགས་
བཀོད་ནས་བཟླས་བརྗོད་བྱེད་པ་སྟེ། དེ་ཉིད་ལས། དེ་ནས་སྙིང་པོ་དེ་
དག་ལས་གང་ཡང་རུང་བ་གཅིག་བཟུང་སྟེ་ཐེ་ཚོམ་མེད་པར་གྱུར་གྱི་བར་དུ་
གཞི་བསྒྲུབ་པར་བྱའོ། །དེ་ནས་སྙིང་པོ་སྙིང་གར་བཞག་ནས་ཡིད་བསྒྲུབ་
པར་བྱ་སྟེ་ཤིན་ཏུ་རྣམ་པར་དག་པ་དྲི་མ་མེད་པ། བརྟན་པ། རབ་ཏུ་མི་
གཡོ་བ། རྣམ་པར་མི་རྟོག་པ་མེ་ལོང་ལྟ་བུར་རབ་ཏུ་ཕྲ་བ་ལ་མངོན་དུ་ལྟ་
ཞིང་རྟག་ཏུ་གོམས་པའི་སྦྱོར་བས་རང་གི་ལུས་ལྷའི་ལུས་སུ་མཐོང་གི་བར་
དུ་བྱའོ། །དེ་ནས་གཞི་གཉིས་པ་ནི། ཡང་དག་པར་རྫོགས་པའི་སངས་
རྒྱས་མེ་ལོང་གི་དཀྱིལ་འཁོར་དེ་ཉིད་ཀྱི་ནང་ན་པདྨའི་སྙིང་པོ་ཆེན་པོ་ལ་་་་་
བཞུགས་པ་ཕུག་ན་བཞུགས་པ་ལྟ་བུའི་ཏིང་ངེ་འཛིན་ལ་སྙོམས་པར་ཞུགས་
པ་ཐོར་ཚུགས་དང་དབུ་རྒྱན་ཅན་འོད་ཟེར་མཐའ་ཡས་པས་བསྐོར་བ་རྟོག་
པ་དང་རྣམ་པར་རྟོག་པ་ཐམས་ཅད་དང་བྲལ་བ། ནམ་མཁའ་བཞིན་
གཟོད་མ་ནས་ཞི་བ་སྟེ། དེ་ལ་སྒྲ་གནས་པར་བསམ་ཞིང་མཉམ་པར་བཞག་
པས་བཟླས་བརྗོད་བྱ། ཞེས་སོ། །གཉིས་པ་མཚན་མེད་ནི། རང་གི་ལྷ་ཆོས་
ཀྱི་མཚན་ཉིད་མཚན་མ་མེད་པའི་ཏིང་ངེ་འཛིན་གོམས་པའི་སྒོ་ནས་བཟླས་
བརྗོད་སྒྲུབ་པ་ནི་སྔར་བཤད་པ་རྣམས་མངོན་དུ་བྱས་ལ་ལྷའི་སྐུ་དང་བདག་
765



གཉིས་སུ་མེད་པའི་ཁ་དོག་ལ་སོགས་པའི་ངོ་བོ་ཉིད་ཀུན་བརྟགས་པར་སྣང་
བ་ལ་ལེགས་པར་བརྟགས་པས་ཇི་ལྟར་རྟོགས་པ་བཞིན་སེམས་རང་རིག་པ་
ཙམ་རང་གི་ལྷའི་གཟུགས་ཀྱི་སྐུའི་དངོས་པོ་དང་བྲལ་བ་སྣང་བ་མེད་པ་
མངོན་དུ་བྱས་ནས་ཅི་རིགས་པ་ཡིད་བཟླས་བྱེད་པས་ཏེ། དེ་ཉིད་ལས།
ཡིད་ཀྱི་འཇིག་རྟེན་འདས་ཤེས་བྱ། །སླར་སྡུད་ལ་སོགས་རྣམ་པར་སྤང་། །ལྷ་
དང་གཅིག་ཏུ་སྦྱོར་བ་དང་། །ཐ་དད་མ་ཡིན་འཛིན་པ་ཡི། །ཡིད་ཀྱི་རང་
བཞིན་དབྱེར་མེད་བྱ། །གཞན་དུ་བྱ་བ་མ་ཡིན་ནོ། །ཞེས་སོ། །གཉིས་པ་སྦྱོར་
བའི་སྤྱོད་པ་བྱས་ཟིན་པའི་དངོས་གྲུབ་སྒྲུབ་པའི་སྤྱོད་པ་ལ། ཕྱི་ནང་གཉིས་
ལས། ཕྱིའི་དངོས་གྲུབ་སྒྲུབ་པ་ནི། ཕྱིའི་དངོས་གྲུབ་སྒྲུབ་པའི་དཀྱིལ་འཁོར་
བྲི། རལ་གྲི་ལ་སོགས་པའི་རྫས་བླངས་ནས་བཟླས་བརྗོད་བྱས་པས་རྫས་དེ་
འབར་བ་དང་ལག་ཏུ་བླངས་པས་རིག་འཛིན་ལ་སོགས་པ་འགྲུབ། ནང་གི་
ནི། ནང་གི་རླུང་། མེ་རླུང་ཆུ་སའི་དཀྱིལ་འཁོར་གོམས་པས་ནང་གི་དངོས་
གྲུབ་སེམས་ཙམ་ལ་རག་ལས་པ། མངོན་ཤེས་ལྔ་ལ་སོགས་པ་ལྔ་དང་། ཞར་
ལ་མཚན་བཅས་ཀྱི་དངོས་གྲུབ་འགྲུབ་སྟེ། བྱང་ཆུབ་སེམས་ཐོབ་གང་ཡིན་
དེ། །དངོས་གྲུབོ་དེ་ལས་གཞན་ཅི་དགོས། །དེ་ལས་གཞན་དུའང་དངོས་
གྲུབ་ནི། །རྣམ་པ་དག་ནི་ལྔར་འདོད་དེ། །སྤྱོད་པའི་རྗེས་སུ་འཇུག་པ་
དང་། །དེ་བཞིན་ས་ནི་ནོན་པ་དང༌། །འཇིག་རྟེན་མངོན་ཤེས་ལྔར་འདོད་
དང་། །སངས་རྒྱས་ཉིད་དང་གང་གཞན་ནོ། །ཞེས་སོ། །ཚུལ་དེས་སྤྱོད་
པའི་རྒྱུད་གཞན་ལའང་ཅི་རིགས་པར་སྦྱར་བར་བྱའོ། །དེ་ལྟར་བྱ་བ་དང་
སྤྱོད་པའི་རྒྱུད་ཀྱི་མངོན་པར་རྟོགས་པའི་ཚུལ་འདི་ནི་བོད་ན་བྱ་སྤྱོད་ཀྱི་ལག་
ལེན་བྱེད་པ་མང་ཡང་རྣམ་གཞག་ཉུང་བར་སྣང་བས་ཟུར་ཙམ་བཀོད་པ་་་་
766



།
ཡིན་ནོ། །གསུམ་པ་རྣལ་འབྱོར་གྱི་རྒྱུད་ཀྱི་ནི། འབྲས་བུ་དང༌། འབྲས་བུ་དེ་
ཐོབ་པའི་ཐབས་དང་། ཐབས་དེ་ལ་འཇུག་པའི་སྒོ་དང་། འཇུག་ཏུ་རུང་
བའི་གང་ཟག་དང་བཞིས་བསྡུས་པར་སློབ་དཔོན་ཀུན་སྙིང་བཞེད་དེ། དེ་
ཉིད་སྣང་བར། དེ་ལྟར་རྣམ་པར་སྣང་མཛད་དང༌། །རྣམ་པར་སྣང་མཛད་
ཆེན་པོ་བསྟན་པས་བདག་དང་གཞན་གྱི་དོན་ཕུན་སུམ་ཚོགས་པའི་འབྲས་
བུའི་མཚན་ཉིད་ཅན་བཅོམ་ལྡན་འདས་ཇི་ལྟར་ཐོབ་པར་འགྱུར་ཞེས་རྣམ་
པར་རྟོག་པ་ལ་ངོ་བོ་ཉིད་དེ་མངོན་སུམ་དུ་བྱ་བའི་ཕྱིར་དེ་ནས་ཞེས་བྱ་བ་
ལ་སོགས་པས་དེ་ཐོབ་པའི་ཐབས་སུ་རྒྱུད་གསུངས་པ་ཡིན་ནོ། །ཞེས་པ་
དང་། དམ་ཚིག་དང་དབང་བསྐུར་བ་ཐོབ་པ་རྣམས་ཀྱིས་ཐབས་དེ་ལ་
འཇུག་པར་བྱའོ་ཞེས་བསྟན་པའི་ཕྱིར། ཞེས་སོགས་གསུངས་པས། དེ་ལ་
འཇུག་རིམ་ནས་བཤད་ན། འཇུག་ཏུ་རུང་བའི་གང་ཟག་ནི། རྩེ་མོར།
བསྐལ་པ་བརྒྱ་ཕྲག་དག་ཏུ་ནི། །ཇི་སྟེ་མངོན་པར་བརྩོན་བྱས་ཀྱང་། །གང་
ཟག་བཞི་ནི་འཇིག་རྟེན་དུ། །བསྒྲུབས་ཀྱང་འགྲུབ་པར་ཉིད་མི་འགྱུར། །
བྱང་ཆུབ་སེམས་ནི་མ་སྐྱེས་དང་། །ཐེ་ཚོམ་ལྡན་པ་ཉིད་དང་ནི། །བཀའ་
བཞིན་དུ་ནི་མི་བྱེད་པ། །དད་པ་མེད་ཉིད་འགྲུབ་མི་འགྱུར། །ཞེས་གསུངས་
པས། དད་པ་ཆེ་བ། དམ་ཚིག་དང་སྡོམ་པ་བསྲུང་ནུས་པ། ཆོས་ལ་ཡིད་
ཆེས་པ། བྱང་ཆུབ་ཏུ་སེམས་བསྐྱེད་པ་དང་ལྡན་པའོ། །དེ་ལ་ཆ་མཉམ་པ་ལ་
སྤྱོད་པའི་གང་ཟག་ནི་དེ་བཞིན་གཤེགས་པའི། ཞེ་སྡང་ཤས་ཆེ་བ་ཁྲོ་བོའི།
འདོད་ཆགས་ཤས་ཆེ་བ་དེ་བཞིན་གཤེགས་པའི་རིགས་ཀྱིའམ་རྡོ་རྗེ་འཆང་
གི གཏི་མུག་ཤས་ཆེ་བ་པདྨའི། སེར་སྣ་ཤས་ཆེ་བ་ནོར་བུའི་རིགས་ཀྱི་
གང་ཟག་གོ །གཉིས་པ་གང་ཟག་དེ་དག་གིས་ཐབས་ལ་འཇུག་པའི་སྒོ་ནི།
767



དབང་བསྐུར་བ་དང་དམ་ཚིག་ ཐོབ་པ་ཡིན་པས་སྔོན་དུ་བསྙེན་པ་ནས་
གནང་བ་ནོད་པའི་བར་སློབ་དཔོན་གྱི་ལས་ཀྱི་ཆོ་ག་དང་། འཇུག་པར་
གསོལ་བ་གདབ་པ་ནས་ཞུགས་པ་སླར་བཏང་བ་ལ་སོགས་པའི་བར་གྱི་་་་་
སློབ་མ་གཞུག་པ་ལ་སོགས་པའི་ཆོ་ག་གཉིས་ཀྱིས་རྒྱུད་སྨིན་པར་བྱེད་དེ། དེ་
ཡང་རང་རང་གི་རིགས་དང་མཐུན་པའི་དཀྱིལ་འཁོར་དུ་འཇུག་ཅིང་རྒྱས་
འབྲིང་བསྡུས་ གསུམ་ལ་མོས་པའི་དབང་གིས་དཀྱིལ་འཁོར་རྒྱས་པ་དང་།
ཕྱག་རྒྱ་བཞི་པ་དང༌། ཕྱག་རྒྱ་གཅིག་པ་ལ་སོགས་པའི་དཀྱིལ་འཁོར་དུ་
ཞུགས་ནས་དབང་ཐོབ་པར་བྱས་པའོ། །གསུམ་པ་འབྲས་བུ་དེ་ཐོབ་པའི་
ཐབས་ནི། ཇི་སྐད་དུ། དབང་བསྐུར་བ་དང་དམ་ཚིག་ཐོབ་པས་བཟླས་
བརྗོད་དང་བསྒོམ་པར་བྱའོ། །ཞེས་གསུངས་པས། ཐུན་མོང་གི་ཐབས་དང་།
འདས་པའི་དངོས་གྲུབ་སྒྲུབ་བྱེད་སེམས་ཅན་དབང་པོ་རབ་རྗེས་སུ་འཛིན་
པའི་ཐབས་དང་། སྒོམ་པས་སྐྲག་ཅིང་བྱ་བ་ལ་ཞེན་པ་ཅན་གྱི་དབང་པོ་
དམན་པ་རྗེས་སུ་གཟུང་བའི་ཐབས་དང་གསུམ་གྱི་དང་པོ་ནི། ཐབས་ཀྱི་
གཙོ་བོ་དང་པོ་སྦྱོར་བ་དང༌། དཀྱིལ་འཁོར་རྒྱལ་མཆོག་དང༌། ལས་རྒྱལ་
མཆོག་སྟེ་ཏིང་ངེ་འཛིན་གསུམ་ཡིན་ཏེ། དེ་ཉིད་སྣང་བར། དེ་ལ་ཐབས་ཀྱི་
དབྱེ་བ་བཤད་པར་བྱ་སྟེ། དེ་ལ་ཡང་ཏིང་ངེ་འཛིན་ཉིད་ནི་དངོས་སུ་ཐབས་
ཡིན་ལ། ཞེས་པས་སོ། །ཏིང་ངེ་འཛིན་གསུམ་སྒོམ་མི་ནུས་པའི་སློབ་མའི་
དབང་དུ་བྱས་ནས་རྣལ་འབྱོར་དང་རྗེས་སུ་རྣལ་འབྱོར་དང་ཤིན་ཏུ་རྣལ་་་
འབྱོར་དང་ཐམས་ཅད་རྣལ་འབྱོར་རྣམས་བསྒོམ་སྟེ། དཔལ་མཆོག་གི་
འགྲེལ་པར། དེ་ལ་དེ་ཁོ་ན་ཉིད་རྣམ་པ་ལྔ་བསྒོམ་པས་བདག་ཉིད་རང་གི་
ལྷའི་ངོ་བོ་ཉིད་དུ་བསྐྱེད་པ་སྒོམ་པ་ནི། རྣལ་འབྱོར་ཞེས་བྱའོ། །ཡེ་ཤེས་
768



སེམས་དཔའ་བཅུག་ནས་དེ་དང་ལྷན་ཅིག་ཏུ་གྱུར་པར་ལྷག་པར་མོས་པ་ནི་
རྗེས་སུ་རྣལ་འབྱོར་ཞེས་བྱའོ། །རྒྱུ་བ་དང་མི་རྒྱུ་བ་ཐམས་ཅད་ཀྱི་ངོ་བོ་ཉིད་
ཀྱི་རང་བཞིན་དུ་བདག་ཉིད་སྒོམ་པ་ནི། ཐམས་ཅད་ཀྱི་རྣལ་འབྱོར་ཞེས་
བྱའོ། །རྣལ་འབྱོར་དང་རྗེས་སུ་རྣལ་འབྱོར་དང་ཐམས་ཅད་ཀྱི་རྣལ་འབྱོར་
རྣམ་པར་བསྒོམས་པས་སེམས་རྩེ་གཅིག་ཏུ་གྱུར་པ་གང་ཡིན་པ་དེ་ནི་ཤིན་
ཏུ་རྣལ་འབྱོར་ཞེས་བྱའོ། །ཞེས་སོ། །སློབ་དཔོན་གྱི་དབང་དུ་བྱས་ནས་རྣལ་
འབྱོར་ཆེན་པོ་དང་། རྣལ་འབྱོར་ཆེན་པོའི་ཐུགས་ཀར་དཀྱིལ་འཁོར་སྒོམ་
པ་སྟེ། དེ་ཉིད་སྣང་བར། སློབ་མ་རྣམས་ཀྱིས་རྣལ་འབྱོར་དང་། རྗེས་སུ་
རྣལ་འབྱོར་བཤད་ནས། སློབ་དཔོན་རྣམས་ཀྱི་དཀྱིལ་འཁོར་སྒྲུབ་པ་དང་
རང་གི་ལྷ་སྒྲུབ་པའི་རྣལ་འབྱོར་ཆེན་པོའི་ཆོ་ག་བརྗོད་པར་བྱ་སྟེ། ཞེས་
གསུངས་པའི་ཕྱིར་རོ། །དེ་རྣམས་ཀྱི་སྒོ་ནས་དངོས་གྲུབ་རབ་འབྲིང་ཐ་
གསུམ་སྒྲུབ་པའོ། །གཉིས་པ་ནི། རང་རང་གི་དམ་ཚིག་ལ་གནས་པས་
གཟུགས་བརྙན་དང་འདྲ་བ་ཉིད་དུ་རྟོགས་ནས་མཆོད་པ་དང་ཕྱག་རྒྱ་སྒྲུབ་
པ་དང༌། ངེས་པ་བསྐྱེད་ནས་བསྒྲུབས་པས་མཚན་མ་ཐོབ་པ་དང་། མངོན་
ཤེས་བསྒྲུབས་ནས་སངས་རྒྱས་ལ་སོགས་པའི་ཆ་ལུགས་འཛིན་པའི་བརྟུལ་་་་
ཞུགས་ཀྱིས་རིགས་ཐམས་ཅད་མཉེས་ཤིང་དབང་དུ་བྱས་ནས་སྒྲུབ་ལ། ལན་
བདུན་དུ་བསྒྲུབས་ ཀྱང་མ་གྲུབ་ན་ལྷ་གསད་པའི་ཆོ་ག་བྱས་ནས་བསྒྲུབ་
པའོ། །གསུམ་པ་ནི། དཀྱིལ་འཁོར་མཐོང་བའི་དུས་ཀྱི་ངེས་པ་དང་། སྔགས་
བཟླས་པའི་གྲངས་དང་། ་ རས་བྲིས་དང་། ཉེར་སྤྱོད་ལྔ་ལ་སོགས་པའི་
མཆོད་པ་དང་། ཕྱག་རྒྱའི་མཆོད་པ་དང༌། སྐྱིལ་ཀྲུང་ལ་སོགས་པའི་ངེས་པ་
དང་ལྡན་པས་བཟླས་པ་བྱ་བ་ལ། ཚིག་དང་། རྡོ་རྗེའི་བཟླས་པ་གཉིས་ལས།
769



དང་པོ་ནི། རང་རིགས་ཀྱི་སྐྱིལ་ཀྲུང་བཅས། རང་དང་འདྲ་བའི་ལྷ་མདུན་
དུ་བསྒོམས། ལག་པ་གཡོན་པས་ཁུ་ཚུར་གྱིས་ཆོས་གོས་འཛིན་པའི་ཚུལ་
གྱིས་ལྷའི་ཕྱག་མཚན་བླངས་ལ། གཡས་པས་རང་རིགས་ཀྱི་ཕྲེང་བ་སྙིང་
གར་བཟུང་སྟེ་དེ་བཞིན་གཤེགས་པའི་རིགས་ལ་སྒྲ་མེད། རྡོ་རྗེའི་རིགས་ལ་
འབྲུག་སྒྲ་ལྟ་བུ། པདྨའི་རིགས་ལ་ཕྲ་ཞིང་གསལ་བ། རིན་པོ་ཆེའི་རིགས་ལ་
ཤིན་ཏུ་གསལ་པར་བཟླས་ནས་རང་རིགས་དང་རྫས་ལ་སོགས་པའི་དངོས་
གྲུབ་བསྒྲུབ་བོ། །དེ་ཉིད་བསྡུས་པར། ལྕེ་རྩེ་ཤིན་ཏུ་མི་བསྒུལ་ཞིང་། །སོ་དང་
མཆུ་གཉིས་སྦྱར་བ་ནི། །བརྟག་པ་ཐམས་ཅད་བསྒྲུབ་བྱ་ཞིང་། །རྡོ་རྗེའི་ཚིག་
ནི་སྒྲ་མེད་པའོ། །ཞེས་དང་། ཧཱུྃ་ཞེས་བྱ་བས་འབྲུག་སྒྲ་བསྒྲགས། །ཞེས་
སོགས་གསུངས་སོ། །གཉིས་པ་ལ། སློབ་དཔོན་སངས་རྒྱས་གསང་བས་ཀུན་
རྫོབ་དམིགས་པ་དང་བཅས་པ་དང་། དོན་དམ་ཤེས་རབ་ཀྱི་ཕ་རོལ་ཏུ་ཕྱིན་
པའི་རྣལ་འབྱོར་གཉིས་ཀྱི་དང་པོ་ནི། རང་རིགས་གང་ཡིན་གྱི་ལྷར་བསྐྱེད།
རིགས་དང་རྗེས་སུ་མཐུན་པའི་ཕྱག་རྒྱ་བཀོད། མདུན་དུ་ཡང་དེ་ལྟ་
བུ་གཅིག་བསམ་ནས་ཁ་དོག་དང་དབྱིབས་གསལ་བར་ཡུན་རིང་དུ་ལྟ་ཞིང་
རིགས་དང་མཐུན་པར་བལྟས་པ་ཙམ་གྱིས་ཀུན་མཐུན་པ་བཞིན་དུ་རྗེས་སུ་
ཞེན་པས་བསམ་ལ། རིགས་དང་རྗེས་སུ་མཐུན་པའི་བསམ་པ་རྗེས་སུ་
དྲན་པར་བྱས་ཏེ། རླུང་ནང་དུ་བསྡུ་བའི་ཚུལ་དུ་དབང་པོའི་ཚོགས་ནང་
དུ་བསྡུས་ལ་བཟླས་བྱའི་སྙིང་པོའི་དོན་བསྒོམས་ཞིང་ལྷ་གང་ཡིན་གྱི་སྙིང་པོ་
བཟླ། ཡང་ཡིད་ཕྱིར་བཏང་ལ་མདུན་གྱི་ལྷ་ལ་བརྟག་ཅིང་དབུགས་དབྱུང་
བའི་མཐའི་བར་དུ་བཟླ། ཡང་རླུང་དང་ཡིད་ནང་དུ་བསྡུས་ནས་སྲོག་དང་
དབང་པོ་བཀག་སྟེ། ཇི་སྲིད་འདོད་པར་རང་དང་ཐ་དད་མེད་པའི་ལྷའི་
770
བ，



གཟུགས་ལ་དམིགས་ཤིང་སྙིང་པོ་བཟླའོ། །དེ་ཉིད་ལས། སྙིང་པོའམ་རིག་
སྔགས་ཕྱག་རྒྱའམ་སྔགས། །བཟླས་བརྗོད་དོན་གྱིས་བསྒྲུབ་པ་ན། །བདག་
གམ་ཡང་ན་སེམས་དཔའ་འང་རུང་། །བསྒོམ་ན་དེ་བཞིན་འགྲུབ་པར་
འགྱུར། །ཞེས་སོ། །དེ་བཞིན་དུ་རྡོ་རྗེ་རྩེ་མོ་ལ་སོགས་པ་ལས་གསུངས་པ་
རྣམས་ཀྱང་ཤེས་པར་བྱའོ། །གཉིས་པ་ནི། སྔར་བཞིན་དུ་རང་དང་མདུན་
དུ་ལྷ་བསྐྱེད། རང་དང་ལྷ་དང་སྔགས་ཀྱི་ཡི་གེ་རྣམས་མ་སྐྱེས་པར་བསྒོམ་
པའི་སྒོ་ནས་ཆོས་ཐམས་ཅད་སྟོང་པ་ཉིད་དུ་བསྒོམས་ལ་སེམས་ཀྱི་གནས་་་་
སྲོག་རྩོལ་གཉིས་ནང་དུ་བཀག་སྟེ། གཟུགས་སོགས་གང་དུ་ཡང་འཛིན་
པ་མེད་པའི་སེམས་ཀྱིས་རང་དང་ལྷ་དང་སྔགས་ཀྱི་ཡི་གེ་རྣམས་ནམ་མཁའ་
དང་འདྲ་བར་ཡིད་ལ་བྱེད་ཅིང་ནང་དུ་ཡིད་ལ་བརྗོད་པའི་མཚན་ཉིད་ཀྱི་་་་
བཟླས་བརྗོད་རང་གི་ལྷའི་ཆོས་ཀྱི་སྐུ་ལ་མོས་བཞིན་དུ་བྱའོ། །དབུགས་
འབྱིན་པ་ན་སྣའི་ནང་ན་གནས་པའི་རླུང་ཕྲ་མོའི་རེག་པ་མྱོང་བར་བྱས་ལ་
ཕྱིར་བཏང་སྟེ། ཇི་ལྟར་མོས་པའི་མཚན་མ་དང་རང་དང་ལྷའི་སྐུ་དྲན་པར་
བྱས་ལ། ཡང་རིམ་གྱིས་སྲོག་ནང་དུ་བསྡུ་བའི་ཚུལ་དུ་དྲན་པ་དང་། སྲོག་ཏུ་
བཅས་པའི་སེམས་ནམ་མཁའ་དང་མཉམ་པར་དམིགས་པའི་ཏིང་ངེ་འཛིན་
གྱིས་བཟུང་སྟེ་བཅིངས་ཤིང་ནང་དུ་ཞི་བར་བྱ་སྟེ། སོ་སོར་སྣང་བ་ཐམས་
ཅད་དང་བྲལ་བར་བཟླས་བརྗོད་བྱའོ། །དེ་ཉིད་ལས། ཡི་གེ་ཨ་ལ་འཇུག་པ་
ཡི། །ཡི་གེ་ཐམས་ཅད་རྣམ་པར་བསྒོམ། །རང་གི་ཁ་ནས་གཞན་གྱི་ཁར། །
བསྒོམ་ན་དངོས་གྲུབ་ཐོབ་པར་འགྱུར། །ཞེས་རྣམ་རྟོག་དང་བཅས་པའི་
ཤེས་རབ་གཙོ་བོར་བསྟན་པ་དང་བདག་དང་སྔགས་ཀྱི་ཡི་གེ་རྣམས་བདག་
མེད་པར་མོས་ཏེ་ནམ་མཁའ་དང་མཉམ་པར་དམིགས་ཏེ་གང་དུ་ཡང་མི་་་་
•
•
771



རྟོག་པའི་ངང་དུ་བཞག་ནས་ཡིད་ཀྱི་བཟླས་པ་བྱ་སྟེ། དེ་ཉིད་ལས། ཤེས་
རབ་ངེས་འབིགས་ཞེས་བྱ་བའི། །ཏིང་ངེ་འཛིན་ཞེས་གྲགས་པ་སྟེ། །དེ་ཡི་
ཕྱག་རྒྱུ་བསྒྲུབ་པར་བྱ། །བསྒོམ་ན་མྱུར་དུ་འགྲུབ་པར་འགྱུར། །ཞེས་སོ། །
ཐབས་གསུམ་པོ་དེ་རྣམས་ཀྱིས་བསྒྲུབས་པའི་གནས་སྐབས་ཀྱི་འབྲས་བུ་་་་་
ནོར་གྱི་དངོས་གྲུབ་དང་མངོན་ཤེས་རིག་འཛིན་ལ་སོགས་པ་ཐམས་ཅད་་་་་་
ཀྱང་ཐབས་ཀྱི་ཁོངས་སུ་གཏོགས་ཏེ་གླེང་གཞི་མན་ཆད་ཀྱི་རྒྱུད་ཀྱི་བརྗོད་བྱ་
ཐམས་ཅད་ཐབས་ཀྱི་རྒྱུད་ཀྱི་ཁོངས་སུ་གཏོགས་པར་བཤད་པའི་ཕྱིར་རོ། །
བཞི་པ་འབྲས་བུ་ནི། དོན་གཉིས་མཐར་ཐུག་པའི་སངས་རྒྱས་སྐུ་བཞིའི་
བདག་ཉིད་ཅན་དུ་གྲུབ་པའོ། །བཞི་པ་ལ། སྤྱོད་པ་བསྡུས་པའི་འགྲེལ་པ་
སློབ་དཔོན་ཤཱཀྱ་བཤེས་གཉེན་གྱིས་མཛད་པར། རྒྱལ་པོ་སྟོབས་ཅན་སྙིང་པོ་
ཡིས། །སྔོན་འགྲོ་འགྲེལ་པ་ཀུན་བརྗོད་དེ། །དོན་ནི་རྣམ་པ་གསུམ་དུ་
འདུས། །རྒྱུ་དང་ཐབས་དང་འབྲས་བུའོ། །རྒྱུ་ནི་ཐེག་ཆེན་རིགས་ཅན་ཏེ། །
དགེ་བའི་ཆོས་ཀྱིས་རྣམ་པར་བརྒྱན། །ཐབས་ནི་རྣམ་པ་གཉིས་ཡིན་ཏེ། །
དབང་བསྐུར་དེ་ཉིད་སྤྱོད་དང་བཅས། །འབྲས་བུ་སྐུ་གསུམ་ཐུན་མོང་
གྲུབ། །ཅེས་རྒྱུ་ད་ཀྱི་དོན་ཐམས་ཅད་རྒྱུ་ཐབས་འབྲས་བུ་གསུམ་དུ་འདུས་ལ།
རྒྱུ་ནི། རྒྱུ་རྒྱུ་ད་རང་བཞིན་གྱི་རིགས་སེམས་ཅན་ཐམས་ཅད་ལ་དབྱེར་མེད་
པར་གནས་ཀྱང་ཁྱད་པར་ཉེ་བའི་རྒྱུ་ཐེག་ཆེན་ལ་འཇུག་ཏུ་རུང་བའི་གང་་་
ཟག་སྐལ་བ་དམན་པ་དང༌། མཆོག་གཉིས་ལས། དམན་པ་ནི། ཀྱེ་རྡོ་རྗེ་
ལས། དང་པོ་གསོ་སྦྱོང་སྦྱིན་པར་བྱ། །དེ་རྗེས་བསླབ་པའི་གནས་བཅུ་
སྦྱིན། །དེ་ལ་བྱེ་བྲག་སྨྲ་བ་བསྟན། །མདོ་སྡེ་པ་ཡང་དེ་བཞིན་ནོ། །དེ་རྗེས་
རྣལ་འབྱོར་སྤྱོད་པ་ཉིད། །དེ་ཡི་རྗེས་སུ་དབུ་མ་བསྟན། །སྔགས་ཀྱི་རིམ་པ་
772
，
，1
， །



ཀུན་ཤེས་ནས། །དེ་རྗེས་ཀྱེ་ཡི་རྡོ་རྗེ་བརྩམ། །ཞེས་པ་ལྟར། ཐེག་པ་ལ་རིམ་
གྱིས་བློ་སྦྱངས་ནས་གསང་སྔགས་ལ་འཇུག་རུང་དུ་བྱས་པ་དང་། མཆོག་
སྔོན་བསགས་ཀྱི་བསོད་ནམས་ཀྱི་སྟོབས་དང་ལྡན་པ། རིམ་གྱིས་སྦྱང་བ་ལ་
མི་ལྟོས་པའི་གང་ཟག་གོ །ཐབས་ལ་བསྡུ་ན་སྨིན་གྲོལ་གཉིས་སུ་འདུ་ཡང་
དབྱེ་ན། སྐལ་བཟང་རྡོ་རྗེས་མཛད་པའི་ཐེག་ཆེན་ལམ་རིམ་ལས། སེམས་
བསྐྱེད་སྡོམ་བླང་དབང་ནོད་ཅིང་། །དེ་ཉིད་བསྲུང་དང་མཚན་ཉིད་ཤེས། །
སེམས་སྦྱང་སྤྱོད་པ་དག་པ་དང་། །ཆོ་ག་ལྔ་ཡི་མཚན་ཉིད་དོ། །ཞེས་སྨིན་
པར་བྱེད་པ་དབང་གི་ཆོ་ག སྨིན་པ་མ་ཉམས་པར་བྱེད་པ་དམ་ཚིག་སྲུང་
བའི་ཆོ་ག མཚན་ཉིད་ཤེས་པར་བྱེད་པ་བསླབ་པའི་ཆོ་ག བྱང་ཆུབ་འགྲུབ་
པར་བྱེད་པ་སེམས་སྦྱོང་བའི་ཆོ་ག དེ་མཐར་ཕྱིན་པའི་ཡན་ལག་སྤྱོད་པ་
དག་པའི་ཆོ་ག་དང་ལྔའི་དང་པོ་ནི། མཚན་ཉིད་དང་ལྡན་པའི་སློབ་མས་
སློབ་དཔོན་ལ་གསོལ་བ་བཏབ་པས་སློབ་དཔོན་གྱིས་སྔོན་དུ་བསྙེན་པའི་ཆོ་
ག ས་ཆོག སྟ་གོན། དཀྱིལ་འཁོར་སྒྲུབ་མཆོད་རྣམས་སྔོན་དུ་སོང་
བའི་སྒོ་ནས་དཀྱིལ་འཁོར་དུ་འཇུག་པའི་དང་པོར་སེམས་བསྐྱེད་ཅིང་སྡོམ་
པ་བླངས་ནས་དཀྱིལ་འཁོར་དུ་ཞུགས་ཤིང་རིམ་གྱིས་སམ་སྟབས་གཅིག་ཏུ་
དབང་བཞི་རྫོགས་པར་ཐོབ་པས་རྒྱུད་དག་ཅིང་སྨིན་པར་བྱས་པའོ། །
གཉིས་པ་ནི། ཇོ་བོ་རྗེའི་དམ་ཚིག་བསྡུས་པ་ལས། དམ་ཚིག་རྣམས་ཀྱང་
གང་ཞེ་ན། རྟེན་དང་། རྒྱུ་དང་། རྩ་བ་དང་། ངོ་བོ་དང་། ངེས་པའི་ཚིག་
དང་། དབྱེ་བ་དང་། མིང་གི་རྣམ་གྲངས་དང་། རྐང་གྲངས་དང་། གྲངས་
དང་། བརྡ་དང་། བདུད་དང་། དགྲ་དང་། ཉམས་པའི་ཚད་དང་། སྐོང་བ་
དང་། མ་ཉམས་པའི་རྟགས་དང་། བསྔོ་བགྲང་བྱ་བ་དང་། བསྐང་བ་དང༌།
、，
773



བསྡུས་པའི་དམ་ཚིག་དང་། ཉམས་པའི་ཉེས་དམིགས་དང་། མ་ཉམས་པའི་
ཕན་ཡོན་དང་། འབྲས་བུ་རྣམས་སོ། །ཞེས་གསུངས་པ་ལྟར། དམ་ཚིག་
ལེགས་པར་བསྲུང་ཞིང་ཉམས་ན་སླར་གསོ་བའི་ཐབས་ལ་འབད་པའོ། །
གསུམ་པ་ནི། བྱང་སེམས་གསང་སྔགས་ཀྱི་སྒོ་ནས་སྤྱད་པ་སྤྱོད་པ་ལ་ཐེག་པ་
གསུམ་ག་ལ་མཁས་དགོས་ཤིང་། ཁྱད་པར་སྔགས་ཀྱི་དྲང་དོན་ངེས་དོན་གྱི་
དགོངས་པ་ལ་མཁས་དགོས་ཏེ། མི་མཁས་ན་ཐུན་མོང་དང་མཆོག་གི་
དངོས་གྲུབ་མི་འགྲུབ་པའི་ཕྱིར་ཏེ། ལྷ་མོ་བཞིས་ཞུས་ལས། ཐུབ་པ་ཆེན་
པོས་ཆོས་རྣམས་ཀྱི། །ཕུང་པོ་བརྒྱད་ཁྲི་བཞི་སྟོང་དག །གང་གིས་དེ་ཉིད་
མི་ཤེས་པ། །དེ་དག་ཐམས་ཅད་འབྲས་བུ་མེད། །ཅེས་གསུངས་པས་དེ་
ཁོ་ན་ཉིད་ཟུང་འཇུག་གཉིས་སུ་མེད་པའི་དགོངས་པ་ལ་མཁས་པར་བསླབ་
པའོ། །བཞི་པ་ལ། སྐལ་བཟང་རྡོ་རྗེས་ཡན་ལག་ལྔར་བཤད་དེ། ལམ་རྒྱུད་
ལ་བསྐྱེད་པ་དང་། དེའི་ཡུལ་དང་། སྤང་བར་བྱ་བ་དང་། སྤང་བའི་ཐབས་
དང་། སྤངས་པའི་འབྲས་བུ་དང་ལྔའི་དང་པོ་ལ། ལམ་དངོས་དང་། དེའི་
གྲོགས་དང་། ཉེ་བའི་གྲོགས་གསུམ་གྱི་དང་པོ་ནི། བསྐྱེད་རྫོགས་གཉིས་ཏེ།
སེམས་ཅན་སྐྱེ་གནས་བཞི་ལས་སྐྱེ་བ་སྦྱོང་བྱེད་བསྐྱེད་རིམ་ལ། སློབ་དཔོན་
དྲིལ་བུ་པས། སེམས་ཅན་རྫུས་ཏེ་སྐྱེ་བ་བཞིན། །ས་བོན་མེད་པར་རྣམ་པར་
བསྒོམ། །ཞེས་པ་ལྟར་སྐད་ཅིག་གིས་བསྐྱེད་པ་རྫུས་སྐྱེས་སྦྱོང་བྱེད་དང༌།
ཉི་ཟླ་ས་བོན་དང་བཅས་པ་ལས་བསྐྱེད་ཅིང་ཞུ་བ་གླུས་བསྐུལ་མེད་པ་སྒོང་
སྐྱེས་སྦྱོང་བྱེད་དང་། ཞུ་བ་གླུས་བསྐུལ་བས་བཞེངས་ཏེ་མངལ་ནས་ལྷ་སྤྲོ་བ་
མངལ་སྐྱེས་སྦྱོང་བྱེད་དང༌། ཟླ་བ་དང་ས་བོན་ཙམ་ལས་བསྐྱེད་པ་དྲོད་
གཤེར་སྐྱེས་སྦྱོང་བྱེད་དེ། ངེས་བརྗོད་བླ་མར། མངལ་སྐྱེས་གླུ་ཡི་སྦྱོར་བ་
774



ཡིས། །བསྒོམ་པ་རྣམས་ནི་ཡོངས་སུ་དག །སྒོང་སྐྱེས་གླུ་ནི་མེད་པ་སྟེ། །སྒྲ་
དང་སྒྲ་མིན་སྤངས་པའོ། །ཞེས་དང་། སྡོམ་འབྱུང་འགྲེལ་པར། དེ་ལ་ཟླ་བ་
དང་ཉི་མ་ལས་ས་བོན་དང་། མཚན་མའི་རིམ་པས་རྫོགས་པའི་ལྷ་ནི་སྐྱེ་
གནས་སྒོ་ང་ལས་སྐྱེས་པའོ། །ཡབ་དང་ཡུམ་གྱི་རྡོ་རྗེ་དང་པདྨ་བསྲུབས་པས་
ཞུ་བའི་བྱང་ཆུབ་ཀྱི་སེམས་ལས་ཐོན་པ་ནི་སྐྱེ་གནས་མངལ་ལས་སྐྱེས་པའོ། །
ཟླ་བ་དང་ས་བོན་ཙམ་ལས་བསྐྱེད་པ་ནི་སྐྱེ་གནས་དྲོད་གཤེར་ལས་སྐྱེས་་་་་
པའོ། །ས་བོན་ལ་སོགས་པ་དང་བྲལ་བས་སྐད་ཅིག་ལ་འོད་གསལ་ལས་སྐྱེས་
པ་ནི་སྐྱེ་གནས་རྫུས་ཏེ་སྐྱེས་པའོ། །ཞེས་སོ། །དུས་འཁོར་ལས། མུ་སྟེགས་པ་
ཚངས་པའི་སྒོ་ང་ཞེས་ཕྱི་འཇིག་རྟེན་ལ་འདོད་པ་དང་སྒོ་བསྟུན་ནས་གཞལ་
ཡས་ཁང་བསྐྱེད་པ་སྒོང་སྐྱེས་སྦྱོང་བྱེད་དུ་བཤད་དོ། །དེ་ལའང་ལྷ་རྐྱང་པ་
བསྒོམ་པ་དང་། དཀྱིལ་འཁོར་གྱི་འཁོར་ལོ་བསྒོམ་པ་གཉིས། དེ་ལ་འང་
བསྡུས་པ་རྡོ་རྗེའི་བཞིའི་ཆོ་ག་ལས་བསྐྱེད་པའམ། འབྲིང་པོ་གུར་ལ་སོགས་
པ་ནས་བཤད་པ་ལྟར་ཞུ་བ་གླུས་བསྐུལ་མེད་པར་ཡན་ལག་དྲུག་ལྡན་དུ་་་་་
བསྒོམ་པའམ། རྒྱས་པ་ལ་གསང་འདུས་ནས་བཤད་པ་ལྟར་བསྙེན་སྒྲུབ་ཡན་
ལག་བཞིའམ། ཀུན་སྤྱོད་ནས་བཤད་པ་ལྟར་སྐུ་གསུམ་གྱི་ལྷག་མོས་གསུམ་
མམ། དུས་འཁོར་ནས་བཤད་པ་ལྟར་དཀྱིལ་འཁོར་རྒྱལ་མཆོག ལས་རྒྱལ་
མཆོག ཐིག་ལེའི་རྣལ་འབྱོར། ཕྲ་མོའི་རྣལ་འབྱོར་ཏེ་བསྙེན་སྒྲུབ་ཡན་ལག་
བཞིའམ། གཤིན་རྗེ་གཤེད་ནག་ནས་འབྱུང་བ་ལྟར་རྣལ་འབྱོར། རྗེས་སུ་
རྣལ་འབྱོར། ཤིན་ཏུ་རྣལ་འབྱོར། རྣལ་འབྱོར་ཆེན་པོ་སྟེ་རྣལ་འབྱོར་
བཞིའམ། རྡོ་རྗེ་རྩེ་མོའི་དགོངས་པ་དང་། རྡོ་རྗེ་ཕྲེང་བའི་རྒྱུད་ལས་
གསུངས་པ་ལྟར་དང་པོ་སྦྱོར་བ། དཀྱིལ་འཁོར་རྒྱལ་མཆོག ལས་རྒྱལ་
775



མཆོག་སྟེ་ཏིང་ངེ་འཛིན་གསུམ་གྱིས་བསྐྱེད་པའི་ཆོ་ག སློབ་དཔོན་སོ་སོའི་
བཞེད་པས་དེ་རྣམས་རེ་རེའི་རྗེས་སུ་འབྲངས་ནས་མཛད་པ་དང་། གསང་
འདུས་ཀྱི་སྒྲུབ་ཐབས་ལུགས་གཉིས་ལྟ་བུ་ལ་དེ་རྣམས་ཚང་བ་ལྟ་བུ་སྟེ་་་
སེམས་ཅན་སྐྱེ་བའི་རིམ་པ་བཞིན་སྦྱོང་ཞིང་། སངས་རྒྱས་ལམ་རིམ་
གྱིས་བགྲོད་དེ་འཚང་རྒྱ་བ་དང་མཐུན་པར་སེམས་བརྟན་པ་ཐོབ་ཀྱི་བར་དུ་
བསྒོམ་ཞིང་སྒོམ་པས་སྐྱོ་ན་བཟླས་པ་བྱ་བ་ནི། སྡོམ་འབྱུང་ལས། སྔགས་ཀྱི་
ཚུལ་ནི་བཞི་པོ་ལ། །འདི་ནི་ངག་གི་བཟླས་པ་སྟེ། །ཞེས་པས་ངག་ གི་དང་།
གཟུགས་ཀྱི་དང་། རྣལ་འབྱོར་གྱི་དང༌། རྡོ་རྗེའི་བཟླས་པ་དང་བཞིའི་དང་
པོ་ལ། ངེས་བརྗོད་བླ་མར། དམ་ཚིག་རྣམ་གསུམ་མཆོག་གི་བཟླ། །སྤྲོ་དང་
བསྡུ་བའི་སྦྱོར་བ་ཡིས། །རྣམ་པར་བསྒོམ་པའི་བཟླས་པ་བྱ། །ཞེས་བཤད་པ་
ལྟར། སྤྲོ་བསྡུའི་བཟླས་པ་སྔགས་བགྲང་བའི་ཚེ་ས་བོན་ལས་ལྷ་སྤྲོས། དོན་
བྱས། ས་བོན་ལ་བསྟིམ་པ་སྟེ། དམ་ཚིག་གི་བཟླས་པ་དང་གནད་གཅིག་གོ །
སྔགས་ཕྲེང་རང་གི་རྡོ་རྗེ་ནས་ཡུམ་གྱི་པདྨར་ཞུགས། སྐུའི་དབྱིབས་བརྒྱུད་
ནས་ཡུམ་གྱི་ཞལ་ནས་རང་གི་ཞལ་དུ་ཞུགས་ནས་འཁོར་བ་ལ་དམིགས་པ་་་་
གཏད་པ་ ཁྱོགས་ཀྱི་བཟླས་པ་སྟེ། དེ་ལ་ལས་ཀྱི་བྱེ་བྲག་གིས་བཞི་སྟེ། ཞི་བ་
ལ་སྔགས་ཕྲེང་མགལ་མེའི་འཁོར་ལོ་ལྟ་བུ། རྒྱས་པ་ལ་སྒྲོའི་ཆུན་པོ་ལྟ་བུ།
དབང་ལ་ལྕགས་སྒྲོག་སྦྲེལ་བ་ལྟ་བུ། དྲག་པོ་ལ་ཐག་མདུང་འཕེན་པའམ།
ཐིག་གུ་སྒྲིལ་བ་ལྟ་བུའོ། །ཡང་སྔགས་ཕྲེང་སྔར་ལས་ལྡོག་ནས་རང་གི་ཁ་
ནས་ཡུམ་གྱི་ཞལ་དུ་ཞུགས་པ་སོགས་ནི། ཁྲོ་བོའི་བཟླས་པའོ། །གཉིས་པ་ནི།
ལྷའི་རྣམ་པ་ཙམ་རྗེས་སུ་དྲན་པའོ། །གསུམ་པ་ནི། དེ་ཁོ་ན་ཉིད་ཙམ་རྗེས་
སུ་སེམས་པའོ། །བཞི་པ་རླུང་འབྱུང་འཇུག་གནས་གསུམ་ལ་དམིགས་པ་སྟེ། ་
776
，



འདི་ལ་དབྱེ་ན་བཅུ་གཅིག་ཡོད་དེ། སྲོག་རྩོལ་བཀག་པ་ནི་འགོག་པའམ་ཡེ་
ཤེས་ཀྱི་བཟླས་པ་སྟེ། འདི་དང་གོང་མ་གཉིས་རྫོགས་རིམ་དུ་གཏོགས་སོ། །
རྫོགས་རིམ་ལ་གསང་འདུས་དང་། དུས་འཁོར་སོགས་ནས། སོ་སོར་སྡུད་
དང་བསམ་གཏན་དང་། །སྲོག་རྩོལ་དེ་བཞིན་འཛིན་པ་དང་། །རྗེས་སུ་དྲན་
དང་ཏིང་ངེ་འཛིན། །སྦྱོར་བ་ཡན་ལག་དྲུག་ཏུ་འདོད། །ཅེས་ཡན་ལག་
དྲུག་སྒྲོན་གསལ་སོགས་རྒྱུད་ཀྱི་དོན་ཕྱིན་ཅི་མ་ལོག་པར་སྟོན་པའི་མན་ངག་
རྣམས་ནས་འབྱུང་བ་ལྟར་བསྒོམ་པའོ། །གཉིས་པ་ལ། བར་ཆད་ཞི་བའི་
ཕྱིར་གཏོར་མའི་ཆོ་ག ལྷ་མཉེས་ཤིང་ལས་འགྲུབ་པ་སྦྱིན་སྲེག་དང་། དངོས་
གྲུབ་མྱུར་བའི་ཕྱིར་རབ་གནས་ཀྱི་དང་། ཚོགས་བསགས་པའི་ཕྱིར་ཚ་ཚའི་
དང༌། དྲི་མ་སྦྱང་བའི་ཕྱིར་བུམ་པའི་ཆོ་ག་དང་ལྔའི་དང་པོ་ལ། འབྱུང་པོ་
སྤྱི་དང་། སོ་སོའི་གཏོར་མ་གཉིས་སོ། །གཉིས་པ་ལ། ཕྱི་ནང་གསང་བ་དེ་ཁོ་
ན་ཉིད་ཀྱི་སྦྱིན་སྲེག་བཞིའོ། །གསུམ་པ་ལ། རྟེན་གསུམ་གྱི་དང་། གནས་ཀྱི་
དང་། རྒྱན་གྱི་རབ་གནས་དང་གསུམ་མོ། །བཞི་པ་ལ། ཆོ་ག་རྒྱས་བསྡུས་
གཉིས་སམ། གསོན་གཤིན་གྱི་དོན་གཉིས་སོ། །ལྔ་པ་ལ། དབང་དང་ཁྲུས་
དང་མཆོད་པའི་བུམ་པ་གསུམ་མོ། །གསུམ་པ་ལ། སྒྲུབ་པའི་གནས་དང༌།
ཤེས་པའི་དུས་དང་། མཚན་ཉིད་དང་ལྡན་པའི་གྲོགས་དང་། གཞུང་དང་
མཐུན་པའི་རྫས་དང་། ཆོས་མཐུན་གྱི་འཚོ་བའི་ཡོ་བྱད་དང་ལྔའོ། །བཞི་པ་
ལ་མཆོད་རྫས་དང་། སྔགས་རྫས་དང་། སྒྲུབ་པའི་རྫས་སོ། །གཉིས་པ་ལ།
འཇུག་པའི་དང་། དམིགས་པའི་ཡུལ་གཉིས་ཀྱི་དང་པོ་ནི། སེམས་ཅན་
ཐམས་ཅད་ཀྱི་དོན་དུ་སངས་རྒྱས་ཐོབ་པར་བྱ་བའི་ཕྱིར་རོ། །གཉིས་པ་ནི།
བསྐྱེད་རིམ་གྱི་ལྷ་དང་ཡི་གེ་དང་ཕྱག་མཚན་ལ་སོགས་པ་ལ་དམིགས་ལ་་་་་་
，
，
777



་
རྫོགས་རིམ་གྱི་ནི་སྟོང་པ་ཉིད་ཀྱི་རང་བཞིན་ལ་དམིགས་པ་མེད་པའི་ཚུལ་་་
གྱིས་དམིགས་སོ། །གསུམ་པ་ནི། སམྦུ་ཊར། རྣམ་རྟོག་མ་རིག་ཆེན་པོ་སྟེ། །
འཁོར་བའི་རྒྱ་མཚོར་ལྟུང་བྱེད་ཡིན། །ཞེས་བཤད་པས་རྣམ་པར་རྟོག་པ་ནི།
སྤང་བར་བྱ་བ་ཡིན་ལ། དེ་ལ་ཐ་མལ་དུ་འཛིན་པའི་དང་ལྷ་ལ་སོགས་པ་
བཟང་པོར་ཞེན་པའི་རྟོག་པ་གཉིས་སོ། །བཞི་པ་ནི། ངན་རྟོག་ནི་བསྐྱེད་
རིམ་གྱིས་སྤོང་ལ། བཟང་རྟོག་ནི་རྫོགས་རིམ་རྣམ་པར་མི་རྟོག་པ་བསྒོམ་
པས་སྤོང་ངོ་། །ལྔ་པ་ནི། ཐུན་མོང་བ་མངོན་ཤེས་ལ་སོགས་པ་དང༌། ཐུན་
མོང་མ་ཡིན་པ་ཕྱག་ཆེན་གྱི་དངོས་གྲུབ་ཐོབ་པའོ། །ལྔ་པ་ལ། ཐ་མལ་པའི་
དང་། རིག་པ་བརྟུལ་ཞུགས་ཀྱི་སྤྱོད་པ་གཉིས་ཀྱི་དང་པོ་ལ། བྱ་བ་རྣམས་ལ་
ལྷའི་རྣམ་པར་བྱ་བའི་དང་། གནས་སྐབས་སུ་བྱ་བའི་སྤྱོད་པ་གཉིས་ཀྱི་དང་
པོ་ནི། འདུས་པར། སྐུ་ཡི་རྡོ་རྗེ་ཁ་ཟས་ལ། །མདོ་འདོན་ཆོ་གའི་བྱ་བ་ལ། །
རྟག་པར་རྡོ་རྗེ་ཆོས་སུ་བྱ། །ཞེས་པ་ལྟར་ལས་དང་བྱ་བ་གང་ཡིན་དེ་དང་
རྗེས་མཐུན་པའི་ལྷའི་རྣམ་པར་བྱེད་པའོ། །གཉིས་པ་ནི། ཁྲུས་བྱེད་པ། ཕྱག་
འཚལ་བ། མཎྜལ་འབུལ་བ། བསྐོར་བ་བྱེད་པ་ལ་སོགས་པའི་དགེ་བའི་བྱ་
བ་ཕྱོགས་མེད་དུ་བྱེད་པའོ། །གཉིས་པ་ལ། སྤྲོས་བཅས་དང་། སྤྲོས་མེད་
དང་། ཤིན་ཏུ་སྤྲོས་མེད་ཀྱི་སྤྱོད་པ་དང་གསུམ་གྱི་དང་པོ་ནི། དེ་བཞིན་
གཤེགས་པ་དང་། རྡོ་རྗེ་འཆང་བ་དབུགས་དབྱུང་བ་ཇི་སྐད་དུ་བསྟན་པའི་
ཚོགས་ཀྱི་དཀྱིལ་འཁོར་དུ་བརྡ་དང་། བརྡ་ལན་དང་། གར་དང་གར་ལན་
ལ་སོགས་ཀྱིས་དེ་བཞིན་གཤེགས་པའི་རོལ་པ་ལ་རྒྱས་པར་རོལ་ཞིང་ཏིང་ངེ་
འཛིན་བརྟན་པར་བྱེད་པའོ། །གཉིས་པ་ནི། ཧ་ཅང་སྤྲོས་པ་མི་བྱེད་པར་
ཏིང་ངེ་འཛིན་གྱིས་རྟག་ཏུ་ཁྱབ་པ་ལས་དགོས་པའི་དབང་གིས་འགའ་ཞིག་
778



ལ་རོལ་པའོ། །གསུམ་པ་ནི། འདུ་འཛི་ཐམས་ཅད་སྤངས་ནས་བསམ་གཏན་
གྱི་ཟས་དང་གནས་པ་འབའ་ཞིག་གིས་ཡེ་ཤེས་ཀྱིས་ཕྱག་རྒྱ་དང་སྙོམས་པར་
འཇུག་པ་ལ་གོམས་པར་བྱེད་པ་བྷུ་སུ་ཀུའི་སྤྱོད་པ་སྟེ། དེ་གསུམ་གང་རུང་
གིས་རྡོ་རྗེ་འཆང་ཉིད་དུ་འགྱུར་རོ། །གསུམ་པ་ནི། མི་འཕྲོག་པའི་ཡོན་ཏན་
སྟོབས་བཅུ་ལ་སོགས་པ་དང་ལྡན་པའི་སྐུ་བཞི་ཡེ་ཤེས་ལྔའི་བདག་ཉིད་རྡོ་
རྗེ་འཆང་ཆེན་པོ་ཉིད་དུ་གྲུབ་པའོ། །བཞི་པ་ནི། ཇོ་བོ་རྗེའི་དམ་ཚིག་ཐམས་
ཅད་བསྡུས་པ་ལས། ཐུན་མོང་གི་རྩ་བའི་ལྟུང་བ་བཞི་དང་། ཕ་རོལ་ཏུ་ཕྱིན་
པའི་རྩ་བའི་ལྟུང་བ་བཅུ་གཉིས་དང༌། ཀྲྀ་ཡའི་རྒྱུད་ཀྱི་རྩ་བའི་ལྟུང་བ་སུམ་
ཅུ་དང་། སྤྱོད་པའི་རྒྱུད་ཀྱི་རྩ་བའི་ལྟུང་བ་བཅུ་བཞི་དང་། རྣལ་འབྱོར་གྱི་
རྒྱུད་ཀྱི་རྩ་བའི་ལྟུང་བ་བཅུ་བཞི་དང་། རྣལ་འབྱོར་ཆེན་པོའི་རྒྱུད་ཀྱི་རྩ་
བའི་ལྟུང་བ་བཅུ་བཞི་དང་། ཡང་ལྔ་དང་། ཡང་བཞི་དང་། རྩ་བའི་ལྟུང་བ་ .
བདུན་ཅུ་ཐམ་པའོ། །ཞེས་གསུངས་ཏེ། དེ་ལ་བྱ་བའི་རྒྱུད་ཀྱི་ལྟུང་བ་སུམ་ཅུ་
ནི་འདི་ཡིན་ཞེས་བྱ་བ་གསུངས་པའི་གསལ་ཁ་མ་མཐོང་ལ། ལེགས་པར་
གྲུབ་པའི་རྒྱུད་ལས། རིག་སྔགས་ཀྱིས་འདུལ་བ་ལས། དངོས་གྲུབ་མྱུར་དུ་
ཐོབ་འགྱུར་བའི། །གསང་སྔགས་ཟློས་པའི་འདུལ་བ་བཤད། །སྒྲུབ་པས་
གསང་སྔགས་ཐམས་ཅད་དང་། །ལྷ་རྣམས་དག་ནི་ཐམས་ཅད་དང་། །ཟློས་
པ་བདག་ཉིད་ཆེན་པོ་ལ། །མཁས་པས་ཞེ་སྡང་མི་བྱའོ། །མཁས་པས་གསང་
སྔགས་ཆོ་ག་དང་། །གསང་སྔགས་རང་བཟོ་མི་བྱ་ཞིང་། །རང་བཞིན་ངན་
པའི་མི་དག་ལ། །བརྙས་པར་ཡང་ནི་མི་བྱའོ། །བླ་མ་དཀྱིལ་འཁོར་སྟོན་པ་
དང་། །སྤྱོད་པ་ངན་པར་གྱུར་ན་ཡང་། །ངག་གམ་ཡང་ན་ཡིད་ཀྱིས་སུ། །
ནམ་ཡང་སྨད་པར་མི་བྱའོ། །མཁས་པས་རིག་སྔགས་དག་ལ་ནི། །ཁྲོས་ནས་
་་་་
779



མནན་དང་བཅིངས་པ་དང་། །གཅད་པ་དང་ནི་ཚར་གཅད་དང་། །དྲག་
སྤྱོད་དེ་དང་དེ་མི་བྱ། །གཞན་གྱིས་རྗེས་སུ་མ་གནང་བར། །གསང་སྔགས་
གཟུང་བར་མི་བྱ་སྟེ། །བསྙེན་བཀུར་མ་བྱས་པ་ལ་ཡང་། །ཆོ་ག་ཤེས་པས་
སྔགས་མི་སྦྱིན། །རྒྱུད་ཤེས་མཁས་པས་གསང་སྔགས་དང་། །ཕྱག་རྒྱ་ཆོ་ག་
ཞིབ་མོ་དང༌། །རྒྱུད་དང་དཀྱིལ་འཁོར་བཤད་པ་དག །དཀྱིལ་འཁོར་མ་
ཞུགས་ལ་མི་སྦྱིན། །མཚོན་ཆ་འདྲ་བ་ཐམས་ཅད་དང་། །དེ་བཞིན་སེམས་
ཅན་འདྲ་བ་དང་། །ཕྱག་རྒྱ་སྣ་ཚོགས་འདྲ་བ་དང༌། །བཟའ་བར་མི་བྱ་
འགོང་མི་བྱ། །སྒྲུབ་པ་པོ་ནི་བློ་ཅན་གྱིས། །སྨན་རྣམས་སྨད་པར་མི་བྱ་སྟེ། །
མི་གཙང་བས་ཀྱང་རེག་མི་བྱ། །རྐང་པས་ཀྱང་ནི་མི་འགོང་ངོ༌། །ཐེག་པ་
ཆེན་པོ་པ་དག་དང་། །ཤེས་རབ་ཅན་གྱིས་གཅད་མི་བྱ། །བྱང་ཆུབ་སེམས་
དཔའི་མཐུ་ཆེན་དག །ཐོས་ནས་སུན་ཡང་མི་དབྱུང་ངོ༌། །སྔགས་ཀྱི་སྒྲུབ་པ་
པོ་དག་དང༌། །ལྷན་ཅིག་ནམ་ཡང་འགྲན་མི་བྱ། །ཉེས་པ་ཆུང་དུ་དག་ལ་
ནི། །ཁྲོས་ནས་དྲག་ཤུལ་སྤྱད་མི་བྱ། །ཟློས་པ་ཆོ་ག་ལ་གནས་པ། །གླུ་གར་
རྩེད་མོ་མི་བྱ་སྟེ། །མཛེས་པར་བྱ་ཕྱིར་ཕྲེང་བ་དང་། །ཁ་དོག་བཅང་བར་མི་
བྱའོ། །འགོང་བ་དང་ནི་མཆོང་བ་དང་། །རྒྱུག་པ་དང་ནི་ཚབ་ཧྲལ་དང་། །
ལུས་ལས་བྱུང་བའི་གནས་ངན་ལེན། །ཐམས་ཅད་ཡོངས་སུ་སྤང་བར་བྱ། །
བདེན་པའི་ཆོས་ལ་གནས་པ་ཡི། །ལོག་པ་གཏུམ་དང་འགྱུར་དང་རྩུབ། །
དབྱེན་གྱི་ཚིག་ཀྱང་སྤང་བ་དང་། །དོན་མེད་གཏམ་ཡང་མི་བྱའོ། །མུ་སྟེགས་
ཅན་དང་གནས་པ་དང༌། །རྩོད་པ་དག་ཀྱང་མི་བྱ་ཞིང་། །གདོལ་པ་ལ་
སོགས་རིགས་ངན་དང༌། །གསང་སྔགས་ཟློས་པ་སྨྲ་མི་བྱ། །བློ་ཅན་བཟླས་
བརྗོད་བྱེད་པ་ན། །སྔགས་གཡོག་གཅིག་པུ་མ་གཏོགས་པ། །གཞན་དང་
780



ལྷན་ཅིག་དགོས་མེད་པར། །འགའ་དང་ཡང་ནི་མི་གནས་བྱ། །འབྲུ་མར་
དག་གིས་ལུས་མི་བསྐུ། །ཏིལ་ཡང་བཟའ་བར་མི་བྱའོ། །ལ་ཕུག་སྒོག་པ་ཚྭ་
དག་དང་། །ཆང་སྐྱུར་རྣམ་པ་ཐ་དད་དང་། །ཅུང་ལེན་དང་ནི་སྲན་རིལ་
དང༌། །དེ་བཞིན་མ་ཤའི་སྲན་མ་དང་། །ཏིལ་གྱི་ཅུང་ལེན་ལ་དུ་དག །
དངོས་གྲུབ་འདོད་པས་རྣམ་པར་སྤང་། །ལོག་འདྲེན་དག་གི་ཟས་ཀུན་
དང༌། །གཏོར་མའི་ཁ་ཟས་ཐམས་ཅད་དང་། །ཀྲྀ་ས་ར་དང་འོ་ཐུག་དང་། །
གསང་སྔགས་ཟློས་པས་རྣམ་པར་སྤང་། །ཤིང་རྟ་ལ་སོགས་ཞོན་པ་དང༌། །
པདྨ་ལ་སོགས་བརྫི་མི་བྱ། །ཁ་ཟས་ལྷག་མ་བོར་བ་ལ། །རྐང་བས་ཀྱང་ནི་
རེག་མི་བྱ། །སྒེག་པའི་ཆོ་ག་ཐམས་ཅད་དང༌། །ལྷམ་དང་གདུགས་དག་
འཆང་བ་དང་། །ལུས་ཀྱི་བྱ་བྱེད་ཐམས་ཅད་དག །གསང་སྔགས་ཟློས་པས་
རྣམ་པར་སྤང་། །རྐང་པས་རྐང་པ་ཉེད་པ་དང་། །ལག་པས་ལག་པ་མཉེ་མི་
བྱ། །བཤང་གཅི་དག་ནི་ཆུར་མི་དོར། །དེ་དང་ཉེ་བར་དོར་མི་བྱ། །སྙིམ་པ་
ཁོ་ནར་མི་བཟའ་སྟེ། །འཁར་བའི་སྣོད་དུ་བཟའ་མི་བྱ། །ལོ་མའི་རྒྱབ་ཏུའང་
བཟའ་མི་བྱ། །མཁས་པས་ཆགས་པའི་ཟས་མི་བཟའ། །ཁྲི་རྣམས་དང་ནི་
ཁྲིའུ་དག་ལ། །སྒྲུབ་པ་བློ་ལྡན་མི་གཙང་བ། །གཞན་དང་ཉལ་བར་མི་བྱ་
སྟེ། །གན་རྐྱལ་ཁ་སྦུབ་ཏུ་ཡང་མིན། །ཡང་དང་ཡང་དུ་མི་བཟའ་སྟེ། །ཧ་
ཅང་ཆུང་དང་ཆེར་མི་བཟའ། །མི་བཟའ་བར་ཡང་མི་བྱ་ལ། །གང་དག་
དོགས་པའང་མི་བཟའོ། །ངོ་མཚར་རྣམས་ལ་དགའ་མི་བྱ། །ལྟད་མོ་ཀུན་ལ་
མི་བལྟ་ཞིང་། །བུད་མེད་ཀུན་ལ་འཇོལ་ཉོག་ལ། །ཞེན་པའི་སེམས་ཀྱིས་
ཆགས་མི་བྱ། །སྔགས་བཟླས་ཆོ་ག་ལ་གནས་པས། །ལུས་དང་ངག་དང་ཡིད་
ཀྱིས་ཀྱང་། །ཟས་དང་དེ་བཞིན་སྤྱོད་པ་ལ། །མ་བསྡམས་པར་ནི་ཡོངས་མི་
781



བྱ། །སྔགས་ཟློས་ཁྱིམ་པ་མཁས་པ་ཡིས། །ཁ་དོག་བསྒྱུར་བའི་གོས་མི་བགོ །
དེ་བཞིན་རྙིང་དང་དྲི་མ་ཅན། །གོས་གཅིག་པར་ནི་ཡོངས་མི་བྱ། །བདག་ལ་
སྨད་པར་མི་བྱ་ཞིང་། །རང་ལ་མི་དགར་མི་བྱ་སྟེ། །སྐྱོ་བར་ཡང་ནི་མ་གྱུར་
དང༌། །ནད་ཀྱིས་འགོང་བར་མི་བྱའོ། །བཀའ་ལན་སྩལ་བ་མ་གཏོགས་པ། །
བདག་གིས་གསང་སྔགས་གཏང་མི་བྱ། །གཏི་མུག་བློས་ནི་མི་སྨད་ཅིང་། །
སྒྲིམ་པ་ལྷོད་པར་མི་བྱའོ། །ཡིད་ནི་གཞན་དུ་མ་གྱུར་དང་། །བསམ་པ་མང་
པོ་མ་ཡིན་དང་། །མི་གཙང་ཆགས་པའི་སེམས་མེད་པར། །ཟློས་པ་པོས་ནི་
གསང་སྔགས་འདོན། །གདོན་གྱི་ལས་རྣམས་མི་བྱ་ཞིང༌། །བསྲུང་དང་སླར་
ལྡོག་མི་བྱའོ། །རང་གི་སྔགས་སམ་གཞན་གྱིས་ཀྱང་། །ཟློས་པས་དུག་གི་ལས་
མི་བྱ། །སྒྲུབ་ལ་དགོས་པ་མ་གཏོགས་པར། །གསང་སྔགས་གཞན་དུ་སྤྱད་མི་
བྱ། །འགྲན་པ་དང་ནི་སད་ཕྱིར་ཡང་། །བདག་གིས་གསང་སྔགས་མི་སྦྱར་
རོ། །ཞེས་བྱ་བ་ལ་སོགས་པ་གསུངས་པ་རྣམས་ཡིན་ནམ་འོན་ཏེ་གཞན་ཡིན་
དཔྱད་པར་བྱའོ། །སྤྱོད་པའི་རྒྱུད་ཀྱི་རྩ་ལྟུང་ནི། རྣམ་སྣང་མངོན་བྱང་ལས།
གསང་བ་པའི་བདག་པོ་དེ་ལ་བྱང་ཆུབ་སེམས་དཔས་སྲོག་གཅོད་པ་དང་།
ཞེས་པ་ནས། ལོག་པར་ལྟ་བ་ལས་སླར་ལྡོག་པར་བྱའོ། །ཞེས་པའི་བར་མི་
དགེ་བ་བཅུ་སྤང་བར་གསུངས་པ་ལ། འོ་ན་དེ། མུ་སྟེགས་དང་ཉན་ཐོས་
ཀྱིས་ཀྱང་བསྲུང་བས་ཁྱད་ཅི་ཡོད་ཞུས་པས། ཉན་རང་གི་ཐབས་ཤེས་རབ་
དང་མི་ལྡན་འཇིག་རྟེན་མུ་སྟེགས་པས་དངོས་པོ་ལ་ཞེན་ཅིང་གཞན་གྱི་རྐྱེན་
གྱིས་འགྲོ་ལ་བྱང་སེམས་ཐབས་ཤེས་རབ་དང་ལྡན་པས་ཆོས་ཐམས་ཅད་་་་
མཉམ་པ་ཉིད་ཀྱི་སྒོ་ནས་གཞན་གྱི་དྲིང་མི་འཇོག་པས་ཁྱད་ཡོད་ལ། འོ་ན་
མི་དགེ་བ་བཅུས་སྡོམ་པ་ཉམས་ཤིང་རྩ་བ་ཆད་ན། བྱང་སེམས་ཁྱིམ་པ་རྒྱལ་
782



སྲིད་འཛིན་ཡང་ལྟུང་བར་མི་འགྱུར་བ་ཇི་ལྟར་ཡིན་ཞུས་པས། ཁྱིམ་པས་
ཐབས་མཁས་པའི་སྒོ་ནས་རྩ་བ་བཞི་ལོག་ལྟ་དང་ལྔ་སྤངས་ཤིང་འདུས་བྱས་
ཀྱི་ཚུལ་ཁྲིམས་ལ་ཐབས་ཤེས་རབ་ཀྱིས་ཟིན་པའི་སྒོ་ནས་སྤྱོད་པས། འདུས་
མ་བྱས་ཀྱི་ཚུལ་ཁྲིམས་ཀྱི་རྒྱུ་རྩ་བ་བཞི་བསྲུང་སྟེ། དེ་ཉིད་ལས། ལྟུང་བའི་རྩ་
བ་བཞི་ནི་སྲོག་གི་ཕྱིར་ཡང་ཡོངས་སུ་ཉམས་པར་མི་བྱའོ། །བཞི་གང་ཞེ་ན།
འདི་ལྟ་སྟེ། དམ་པའི་ཆོས་སྤོང་བ་དང་། བྱང་ཆུབ་ཀྱི་སེམས་གཏོང་བ་དང་།
སེར་སྣ་བྱེད་པ་དང་། སེམས་ཅན་ལ་གནོད་པ་བྱེད་པའོ། །དེ་ཅིའི་ཕྱིར་ཞེ་
ན། འདི་དག་གིས་ཐབས་དང་ཤེས་རབ་ཏུ་མི་ལྡན་པ་རང་བཞིན་གྱིས་ཉོན་
མོངས་པ་ཅན་ཏེ་སླར་གསོར་མི་རུང་བའོ། །ཞེས་གསུངས་པས། རབ་བྱུང་
ལ་མི་དགེ་བ་བཅུས་སྡོམ་པ་ཉམས་ཤིང་རྩ་བ་ནས་ཆད་པར་བཤད་པས་རྩ་
ལྟུང་བཅུར་འགྱུར་ལ་ཁྱིམ་པའི་ལྔ་ནི་མཚན་ཉིད་མཐུན་པའི་ཕྱིར་རབ་བྱུང་
གི་བཅུའི་ནང་དུ་འདུས་ལ། གཉིས་ཀའི་ཐུན་མོང་གི་བཞི་སྟེ། རྩ་ལྟུང་བཅུ་
བཞི་ཡིན་ནོ། །རྣལ་འབྱོར་རྒྱུད་ཀྱི་རྩ་ལྟུང་ནི། རྡོ་རྗེ་རྩེ་མོ་ལས། སངས་རྒྱས་
ཆོས་དང་དགེ་འདུན་ཏེ། །དཀོན་མཆོག་གསུམ་ལ་སྐྱབས་སུ་སོང་། །འདི་ནི་
སངས་རྒྱས་རིགས་དགའ་བའི། །དམ་ཚིག་བརྟན་པར་གྱུར་པའོ། །རྡོ་རྗེ་
དྲིལ་བུའི་ཕྱག་རྒྱ་ཡང་། །བློ་ཅན་གྱིས་ནི་གཟུང་བར་བགྱི། །བྱང་ཆུབ་སེམས་
གང་དེ་རྡོ་རྗེ། །ཤེས་རབ་དྲིལ་བུ་ཞེས་བཤད་དོ། །སློབ་དཔོན་དག་ཀྱང་
གཟུང་བར་བྱ། །བླ་མ་སངས་རྒྱས་ཀུན་དང་མཉམ། །འདི་ནི་རྡོ་རྗེའི་རིགས་
དག་པའི། །སྡོམ་པ་དམ་ཚིག་ཡིན་པར་གསུངས། །རིན་ཆེན་རིགས་མཆོག་
ཆེན་པོ་ལ། །ཉིན་དང་མཚན་མོ་ལན་གསུམ་དུ། །ཟང་ཟིང་མི་འཇིགས་ཆོས་
དང་བྱམས། །སྦྱིན་པ་རྣམ་བཞི་རྟག་ཏུ་སྦྱིན། །ཕྱི་དང་གསང་བ་ཐེག་པ་
783
-



གསུམ། །དམ་ཆོས་ཁྱོད་ཀྱིས་གཟུང་བར་བྱ། །འདི་ནི་པདྨའི་རིགས་དག་
པའི། །དམ་ཚིག་སྡོམ་པ་ཡིན་པར་གསུངས། །ལས་ཀྱི་རིགས་མཆོག་ཆེན་པོ་
ལ། །སྡོམ་པ་ཐམས་ཅད་ལྡན་པར་ནི། །ཡང་དག་ཉིད་དུ་གཟུང་བར་བགྱི། །
མཆོད་པའི་ལས་ཀྱང་ཅི་ནུས་བྱ། །དེ་ལས་གཞན་པའི་བཅུ་བཞི་ནི། །ཕས་
ཕམ་པར་ནི་རབ་ཏུ་བཤད། །སྤང་ཞིང་དོར་བར་མི་བྱ་སྟེ། །རྩ་བའི་ལྟུང་བ་
ཞེས་བཤད་དོ། །ཉིན་དང་མཚན་མོ་ལན་གསུམ་དུ། །ཉིན་རེ་ཞིང་ནི་བཟླ་
བར་བྱ། །གང་ཚེ་ཉམས་གྱུར་རྣལ་འབྱོར་པ། །ཁ་ན་མ་ཐོ་སྦོམ་པོར་འགྱུར། །
ཁྱོད་ཀྱིས་སྲོག་ཆགས་གསད་མི་བྱ། །མ་བྱིན་པར་ཡང་མི་བླང་ངོ༌། །འདོད་
ལ་ལོག་པར་མི་སྤྱད་ཅིང་། །བརྫུན་དུ་སྨྲ་བར་མི་བྱའོ། །ཕུང་ཁྲོལ་ཀུན་གྱི་རྩ་
བ་ཡི། །ཆང་ནི་རྣམ་པར་སྤང་བར་བྱ། །སེམས་ཅན་གདུལ་ཕྱིར་མ་གཏོགས་
པ། །བྱ་བ་མ་ཡིན་ཐམས་ཅད་སྤང་། །དམ་པ་ཉེ་བར་བསྟེན་བྱ་ཞིང་། །རྣལ་
འབྱོར་པ་རྣམས་བསྙེན་བཀུར་བྱ། །ལུས་ཀྱི་ལས་ནི་རྣམ་གསུམ་དང༌། །ངག་
གི་རྣམ་པ་བཞི་རྣམས་དང་། །ཡིད་ཀྱི་རྣམ་པ་གསུམ་དག་ནི། །ཅི་ནུས་པར་
ནི་རྗེས་སུ་སྐྱོངས། །ཐེག་པ་དམན་ལ་རྒྱབ་ཕྱོགས་མིན། །འཁོར་བ་དག་ཀྱང་
སྤང་མི་བྱ། །རྟག་ཏུ་མྱ་ངན་འདས་མི་ཆགས། །ལྷ་དང་ལྷ་མིན་གསང་བ་
པ། །ཁྱོད་ཀྱིས་བརྙས་པར་མི་བྱ་ཞིང༌། །ཕྱག་རྒྱ་བཞོན་པ་མཚོན་ཆ་དང༌། །
མཚན་མ་འགོམ་པར་མི་བྱའོ། །འདི་དག་དམ་ཚིག་ཡིན་པར་བཤད། །ཅེས་
གསུངས་པའི་དོན་ལ་བླ་མ་གོང་མ་ཁ་ཅིག དེ་ལས་གཞན་པ་ཞེས་པའི་ཚིག་
ལ་བརྟེན་ནས་སྲོག་གཅོད་པ་ནས་མཚན་མ་འགོམ་པའི་བར་བཅུ་བཞི་རྩ་་་་
བའི་ལྟུང་བར་བཞེད་མོད་ཀྱི་སློབ་དཔོན་ཀུན་དགའ་སྙིང་པོས་རིགས་ལྔའི་
སྡོམ་པ་ལ་བཞེད་པ་འདྲ་སྟེ། དེ་ཉིད་སྣང་བར། དེ་བཞིན་གཤེགས་པ་
784



-
ཐམས་ཅད་ཀྱི་ཚུལ་ཁྲིམས་ནི། ཇི་ལྟར་དུས་གསུམ་མགོན་པོ་རྣམས། །བྱང་
ཆུབ་ཏུ་ནི་ངེས་མཛད་པ། །ཞེས་བྱ་བ་ལ་སོགས་པ་ཕས་ཕམ་པ་བཅུ་བཞི་
ལས་ལྡོག་པའི་མཚན་ཉིད་ཅན་ནོ། །ཞེས་གསུངས་པའི་ཕྱིར་དང་། དཔལ་
མཆོག་ལས། རྡོ་རྗེ་དྲིལ་བུ་ཕྱག་རྒྱ་རྣམས། །ནམ་ཡང་དོར་བར་མི་བྱའོ། །
ཞེས་པའི་འགྲེལ་པར། ཕྱག་རྒྱ་ལ་སོགས་པ་འདི་དག་གིས་ཅི་ཞིག་བྱ་ཞེས་བྱ་
བས་འདི་ཡོངས་སུ་སྤངས་ན་ཕམ་པར་འགྱུར་རོ། །ཞེས་གསུངས་པས་
དཔྱད་པར་བྱའོ། །རྣལ་འབྱོར་བླ་མེད་ཀྱི་རྒྱུད་ཀྱི་རྩ་ལྟུང་བཅུ་བཞི་ནི་གྲགས་
པ་ཆེ་བས་མ་བྲིས་ལ་ལྟུང་བ་སྦོམ་པོ་དང་ཡན་ལག་གི་ལྟུང་བ་ལ་སོགས་པ་
མཐའ་ཡས་པ་ཞིག་ཡོད་དེ། སོ་སོའི་གཞུང་དུ་ཤེས་པར་བྱའོ། །ལྔ་པ་ནི། ཡེ་
ཤེས་རྡོ་རྗེ་ཀུན་ལས་བཏུས་པའི་རྒྱུད་ལས། བཙུན་མོའི་འཁོར་གྱི་དབུས་སུ་
འཁོར་ལོས་བསྒྱུར་བའི་གཟུགས་ཀྱིས་བདེ་བ་ཆེན་པོའི་ཏིང་ངེ་འཛིན་གྱིས་
བཙུན་མོའི་བྷ་ག་ལ་ཡང་དག་པར་བཞུགས་ཏེ་འཇིག་རྟེན་གྱི་སྤྱོད་པ་དང་་་
འགལ་བ་རྨད་དུ་བྱུང་བའི་རྡོ་རྗེའི་ཚིག་གིས་རབ་ཏུ་སྤྱད་དེ་སྒྲུབ་པར་བྱེད་
པ་ནི་རྣལ་འབྱོར་ཆེན་པོའི་རྒྱུད་ལ་བཞུགས་སོ། །རིག་པའི་ལྷ་མོ་རྣམས་དང་
ལྷན་ཅིག་དཀྱིལ་འཁོར་གྱི་འཁོར་ལོ་ལ་དགོད་པ་དང་། དེ་ལས་བྱུང་བའི་
བྱེད་པ་དང་ལས་དང་སྒྲུབ་པ་ལ་སོགས་པ་དེ་ཁོ་ན་ཉིད་རྣམ་པ་བཅུ་རབ་ཏུ་
སྤྱད་དེ་སྒྲུབ་པར་བྱེད་པ་ནི་གཉིས་ཀའི་རྒྱུད་ལ་བཞུགས་སོ། །ལས་ཀྱི་བྱ་བ་
སྣ་ཚོགས་རྒྱ་ཆེན་པོ་བྱ་བའི་རྒྱུད་ཀྱི་ཕྱག་རྒྱ་དམིགས་པའི་མཚན་ཉིད་རབ་
ཏུ་སྤྱད་པས་བྱ་བ་དང་སྒྲུབ་པར་བྱེད་པ་ནི་སྤྱོད་པའི་རྒྱུད་ལ་བཞུགས་སོ། །
འཇིགས་པར་དམིགས་ཤིང་ཤིན་ཏུ་གཙང་སྦྲ་བྱེད་པ་དང་། ཡེ་ཤེས་སེམས་
དཔའ་བདེ་བ་དམ་པ་མེད་པ་དང་། བདག་ཉིད་ལྷའི་སྙེམས་པ་མེད་པ་
785



--
དང༌། རྨད་དུ་བྱུང་བའི་སྤྱོད་ཡུལ་མ་ཡིན་པ་དང༌། སྐྱོན་གྱི་རྒྱུའི་རྟོག་པ་
རབ་ཏུ་སྤྱོད་པས་སྒྲུབ་པར་བྱེད་པ་ནི་བྱ་བའི་རྒྱུད་ལ་བཞུགས་སོ། །སྔགས་
དང༌། སྨན་དང༌། སྦྱིན་སྲེག་དང༌། ཕྱེ་མ་དང་། མིག་སྨན་དང༌། རྐང་
མགྱོགས་ལ་སོགས་པ་དངོས་གྲུབ་ཆེན་པོ་བརྒྱད་རབ་ཏུ་སྤྱོད་པ་སྒྲུབ་པར་་་་་
བྱེད་པ་ནི་རྟོག་པའི་རྒྱུད་ལ་བཞུགས་སོ། །ཞེས་གསུངས་པའི་དོན་གཞུང་
གིས། རིམ་པ་ལྟར་སྟོན་ན། བཙུན་མོའི་འཁོར་གྱི་དབུས་སུ་མ་རྒྱུད་ལྟར་ན་
ཧེ་རུ་ཀའི་གཟུགས་སམ། ཕ་རྒྱུད་ལྟར་ན་འཁོར་ལོས་བསྒྱུར་བའི་གཟུགས་
ཀྱིས་ཡབ་ཡུམ་སྙོམས་པར་ཞུགས་པའི་བདེ་བ་ཆེན་པོའི་ཏིང་ངེ་འཛིན་གྱིས་
གྲོང་ཁྱེར་ན་ཕྱུག་པོ་གནས་ཞེས་པ་ལྟར་བཙུན་མོའི་བྷ་ག་སྟེ་ཆོས་འབྱུང་གི་
ནང་གི་གཞལ་ཡས་ཁང་དུ་བཞུགས་ཏེ། ཆོས་འཇིག་རྟེན་གྱི་སྤྱོད་པ་དང་
འགལ་བ། མ་དང་སྲིང་མོ་བུ་མོ་ལ། །བརྟེན་ན་མྱུར་དུ་འགྲུབ་པར་འགྱུར། །
ཞེས་སོགས་ཤིན་ཏུ་སྨད་པའི་བྱ་བ་བྱེད་པས་རྨད་དུ་བྱུང་བའི་རྡོ་རྗེའི་ཚིག་
གི་དོན། དགོངས་པ་དང་དགོངས་མིན། དྲང་དོན་དང་ངེས་དོན། སྒྲ་
ཇི་བཞིན་དང་ཇི་བཞིན་མ་ཡིན་པ་སྟེ་མཐའ་དྲུག་གང་གིས་རབ་ཏུ་སྤྱད་དེ་
སྒྲུབ་པར་བྱེད་པ་ནི་རྣལ་འབྱོར་ཆེན་པོའོ། །རིག་པའི་ལྷ་མོ་སྟེ་གསང་བའི་
མཆོད་པ་དང༌། གཡོག་མོའི་གཙོ་མོ་ལ་སོགས་པ་དང་ལྷན་ཅིག་དཀྱིལ་
འཁོར་གྱི་འཁོར་ལོ་ལ་དགོད་པ་དང་། དེ་ལས་བྱུང་བའི་བྱེད་པ་ཏིང་ངེ་
འཛིན་དང་སྔགས་དང་ཕྱག་རྒྱ་དང་ལས། སློབ་དཔོན་གྱི་ལས་དང་། སློབ་
མ་འཇུག་པ་ལ་སོགས་པ་དང༌། སྒྲུབ་པ་ནོར་གྱི་དངོས་གྲུབ་སྒྲུབ་པ་ལ་
སོགས་སམ། ཡང་ན་དེ་ལས་བྱུང་བའི་ལས་ཀྱི་དངོས་གྲུབ་སྒྲུབ་པ་རྣམས་དེ་
ཁོ་ན་ཉིད་བཅུ་སྤྱད་དེ་སྒྲུབ་པར་བྱེད་པ་སྟེ། དེ་ལ། དེ་ཉིད་བཅུ་ནི། དེ་ཉིད་
786



སྣང་བ་ལས། དེ་ཁོ་ན་ཉིད་ནི་རྣལ་འབྱོར་བཅུ་སྟེ། བཅུ་གང་ཞེ་ན། འདི་ལྟ་
སྟེ། དཀྱིལ་འཁོར་དང་། སྔགས་དང་། ཕྱག་རྒྱ་དང་། བདག་དང་གནས་ལ་
སོགས་པ་བསྲུང་བ་དང༌། ལྷ་རྣམས་སྤྱན་དྲང་བའི་ཆོ་ག་དང༌། བཟླས་
བརྗོད་དང་། སྒོམ་པ་དང་། ཕྱི་ནང་གི་བདག་ཉིད་ཅན་གྱི་སྦྱིན་སྲེག་དང༌།
ཉེ་བར་བསྡུ་བ་དང་། གཤེགས་སུ་གསོལ་བའོ། །ཞེས་པའི་དོན་དཀྱིལ་
འཁོར་ནི་གཟུགས་ཅན་དང་གཟུགས་ཅན་མ་ཡིན་པ་གཉིས་དང་། ཕྱི་དང་
ནང་གི་སྔགས་དང་། ལྷ་རྣམས་ལ་རྒྱས་འདེབས་པའི་ཕྱག་རྒྱ་བཞི་དང་།
བདག་དང་། གནས་དང་། རྣལ་འབྱོར་བསྲུང་བ་དང་། ཡེ་ཤེས་པ་རྣམས་
བསྡུ་བས་སྤྱན་དྲང་བ་དང་། རྡོ་རྗེའི་ཚིག་གི་དང་། ཡིད་ཀྱི་བཟླས་པ་དང་།
ཏིང་ངེ་འཛིན་གསུམ་ལ་སོགས་པའི་སྒོམ་པ་དང་། དཀྱིལ་འཁོར་མཆོད་པ་
ལ་སོགས་པའི་དོན་དུ་སྦྱིན་སྲེག་དང་། ཕྱག་རྒྱ་གྲོལ་བ་ཉེ་བར་བསྡུ་བ་དང་།
མཆོད་ནས་གཤེགས་སུ་གསོལ་བ་སྟེ་བཅུ་ཡིན་ལ། དེ་ལ་འབྲས་བུ་དང་རྒྱུད་
དང་དོན་དམ་པའི་དབྱེ་བས་གསུམ་སྟེ། ནོར་གྱི་དངོས་གྲུབ་ལ་སོགས་པ་
འབྲས་བུའི་དང༌། དེ་ཐོབ་པའི་ཐབས་རྒྱུའི་དང་། དོན་དམ་པར་རྒྱུ་འབྲས་
ཀྱི་དངོས་པོ་མེད་པའི་ངོ་བོ་ཉིད་དོན་དམ་པའི་དེ་ཁོ་ན་ཉིད་དོ། །ཡང་
ཐབས་ཤེས་རབ་ཀྱི་དབྱེ་བས་གཉིས་ཏེ། ཇི་སྐད་བཤད་པའི་དབྱེ་བ་བཅུ་པོ་
དེ་དག་ལ་སྤྱོད་པ་ཐབས་ཀྱིས་ཕྱེ་བ་སྟེ་ཀུན་རྫོབ་ཀྱི་དེ་ཁོ་ན་ཉིད་དང་། བཅུ་
པོ་དེ་དག་དོན་དམ་པའི་ཚུལ་དུ་སྒོམ་པ་ཤེས་རབ་ཀྱིས་ཕྱེ་བ་སྟེ་དོན་དམ་་་་
པའི་དེ་ཁོ་ན་ཉིད་དོ། །གཉིས་ཀའི་རྒྱུད་ཅེས་བྱ་བ་ནི་སྤྱིར་སྤྱོད་པའི་རྒྱུད་ལ་
གྲགས་ཀྱང་། འདིར་རྣལ་འབྱོར་གྱི་རྒྱུད་ལ་ནང་ཏིང་ངེ་འཛིན་གྱི་རྣལ་
འབྱོར་དང༌། ཕྱིའི་བྱ་བས་ཀྱང་ཏིང་ངེ་འཛིན་གྱི་ཡན་ལག་ཏུ་གྱུར་པས་
787



གཉིས་ཀའི་རྒྱུད་དུ་ཤཱནྡྷ་ཀ་ར་ཝརྨས་བཤད་དོ། །མཚན་མ་དང་བཅས་པའི་
ཆོ་གས་ལས་ཀྱི་བྱ་བ་སྣ་ཚོགས་རྒྱ་ཆེན་པོ་ཕྱག་རྒྱ་དམིགས་པའི་མཚན་ཉིད་
ལ་སོགས་པ་བྱ་རྒྱུད་དང་མཐུན་པར་སྒྲུབ་ཅིང་། མཚན་མ་མེད་པའི་རྣལ་
འབྱོར་གྱིས་རྣལ་འབྱོར་གྱི་རྒྱུད་དང་མཐུན་པར་སྒྲུབ་པ་ནི། སྤྱོད་པའི་རྒྱུད་
དོ། །ཤིན་ཏུ་འཇིགས་པར་ལྟ་ཞིང་གཙང་སྦྲ་བྱེད་པ་ནི་ཟབ་མོའི་དོན་ལ་
འཇིགས་པར་ལྟ་ཞིང་གཙང་སྦྲ་བྱེད་པའོ། །ཡེ་ཤེས་སེམས་དཔའི་བདེ་བ་
དམ་པ་མེད་པ་དང་། བདག་ཉིད་ལྷའི་སྙེམས་པ་མེད་པ་ནི་ཞེས་པའི་དོན་
བདག་ལྷར་བསྐྱེད་པ་དང་། དེ་ལ་ཡེ་ཤེས་སེམས་དཔའ་གཞུག་པ་མེད་པར་
དོན་ལ་ཡང་གསལ་ཞིང་བླ་མ་གོང་མ་རྣམས་ཀྱང་གསུངས་ལ་དགྲ་ནག་གི་་་
འགྲེལ་པ་དང་གུར་གྱི་འགྲེལ་པ་ལ་སོགས་ལས་ཀྱང་བཤད་མོད་ཀྱི། སློབ་
དཔོན་སངས་རྒྱས་གསང་བས་བསམ་གཏན་ཕྱི་མའི་འགྲེལ་པར། དཔལ་
རྟོག་པ་བསྡུས་པ་ལས་ནི་ཆོས་བདག་མེད་པར་གོམས་པར་བྱ་བ་དང་། ལྷའི་
རྣལ་འབྱོར་གཞུང་རབ་ཏུ་མང་པོས་བསྟན་པས་འདིར་མ་བྲིས་སོ། །དེ་བས་
ན་དེ་ལ་སོགས་པའི་རྒྱུད་ལས། ཇི་ལྟར་སྲིད་པས་ལྷའི་གཟུགས་དང་གསང་
སྔགས་ཀྱི་སྒྲའི་བསམ་གཏན་དུ་བྱས་པ་ཉིད་ཀྱི་བཟླས་བརྗོད་གསུངས་སོ། །
གང་དག་ཏུ་གདུལ་བྱའི་དབང་གིས་མ་བཤད་པ་དེ་དག་ནི་རྒྱུད་ཐམས་ཅད་
ཀྱི་ཆོ་ག་བསྡུས་པའི་རྒྱུད་འཕགས་པ་དཔུང་བཟང་དང་དཔལ་རྟོག་པ་་་
བསྡུས་པ་ལ་སོགས་པ་ལས་གསུངས་སོ། །ཞེས་དང་། དཔལ་རྟོག་པ་བསྡུས་
པ་དང་། རྣམ་སྣང་མངོན་བྱང་དང་། ཕྱག་རྡོར་དབང་བསྐུར་བའི་རྒྱུད་
ལ་སོགས་པ་ཤེས་བྱེད་དུ་བྱས་ཤིང་ལྷའི་རྣལ་འབྱོར་ཡང་ལྷ་དྲུག་གི་སྒོ་ནས་
བདག་ལྷར་བསྐྱེད་པ་ལ་བཤད་ཅིང་། དེས་མཛད་པའི་རྣམ་འཇོམས་འགྲེལ་
788



པར་ཡང་དེ་དང་འདྲ་བར་བཤད་ལ། སློབ་དཔོན་བྱང་ཆུབ་མཆོག་གིས་
མཛད་པའི་ལེགས་པར་གྲུབ་པའི་རྒྱུད་ཀྱི་སྒྲུབ་ཐབས་བསྡུས་པ་ལས། བྱ་
བའི་རྒྱུད་ལས་ལྷ་སྒྲུབ་པའི་རྣལ་འབྱོར་གྱི་རིམ་པ་མ་བསྟན་ནོ། །སྙམ་དུ་
བསམ་པར་མི་བྱ་སྟེ། བཅོམ་ལྡན་འདས་ཀྱིས་ཕལ་ཆེར་མ་བསྟན་ཀྱང་ཕྱག་
ན་རྡོ་རྗེ་དབང་བསྐུར་བ་དང་། དེ་ཁོ་ན་ཉིད་བཅུ་ལ་འཇུག་པ་དག་ལས་
གཙོ་བོར་བསྟན་ཏོ། །གཅིག་ཏུ་དངོས་གྲུབ་ཐམས་ཅད་ནི་གསང་སྔགས་ཀྱི་
ལྷ་དང་དེ་ཁོ་ན་ཉིད་ལ་རག་ལུས་པ་ཡིན་ལ། དེ་དག་རྣམ་པར་ཉམས་ན་
ཞི་བ་ལ་སོགས་པའི་ལས་རྣམས་འགྲུབ་པར་མི་འགྱུར་བས་བླ་མས་བཤད་པ་
དང་། རྒྱུད་ཀྱི་ཁྱད་པར་ཅུང་ཟད་དཔྱད་ལ་ཁོང་དུ་ཆུད་པར་བྱའོ། །དེ་
ལྟར་རིམ་པ་འདིས་ལྷ་ཉིད་ཀྱི་སྐུ་བསྐྱེད་པར་བྱའོ། །ཞེས་བདག་བསྐྱེད་
བཤད་ཅིང་སློབ་དཔོན་དེ་གཉིས་ཀྱིས་ཡེ་ཤེས་གཞུག་པ་ནི་མ་གསུངས་སོ། །
སློབ་དཔོན་ཀླུ་སྒྲུབ་ཀྱིས་མཛད་པའི་ཕྱག་སྟོང་སྤྱན་སྟོང་གི་གཟུངས་ཀྱི་སྒྲུབ་
ཐབས་ལས་བདག་བསྐྱེད་ཡེ་ཤེས་སེམས་དཔའ་གཞུག་པ་དབང་བསྐུར་བ་་་་
དང་བཅས་པ་གསུངས་ཤིང་། སློབ་དཔོན་པདྨས་མཛད་པའི་ཐུགས་རྗེ་ཆེན་
པོའི་སྒྲུབ་ཐབས་དང་། དགེ་སློང་མ་དཔལ་མོས་མཛད་པའི་བཅུ་གཅིག་
ཞལ་གྱི་གཟུངས་ཀྱི་སྒྲུབ་ཐབས་དང༌། ཙནྡྲ་གོ་མིས་མཛད་ཟེར་བའི་
གདུགས་དཀར་གྱི་སྒྲུབ་ཐབས་དང༌། ཤཱནྟི་པ་དང༌། ཛེ་ཏཱ་རིས་མཛད་པའི་
གྲ་ལྔའི་སྒྲུབ་ཐབས་དང༌། ཇོ་བོ་རྗེས་མཛད་པའི་གཙུག་ཏོར་དྲི་མེད་ཀྱི་སྒྲུབ་
ཐབས་དང་། གཞན་ཡང་སྒྲུབ་ཐབས་རྒྱ་མཚོ་དང༌། ཕྱེད་དང་ཉིས་བརྒྱ་པ་
དང་། བརྒྱ་རྩ་ལ་སོགས་པ་རྣམས་སུ་བྱ་རྒྱུད་ལ་བརྟེན་པ་རྣམས་ལའང་
བདག་བསྐྱེད་དང་ཡེ་ཤེས་དགུག་པ་ལ་སོགས་པ་བཤད་དེ། སངས་རྒྱས་
789



གསང་བ་སོགས་རྣམ་སྣང་མངོན་བྱང་སོགས་ཀྱང་བྱ་རྒྱུད་དུ་བཞེད་པས་བྱ་
སྤྱོད་བསྲེས་པ་ལ་དགོངས་སམ་བརྟག་ཅིང་། སློབ་དཔོན་གཞན་རྣམས། དེ་
ཉིད་བསྡུས་པ་ལས། སྙིང་པོ་ཕྱག་རྒྱ་སྔགས་རིག་ནས། །ཇི་ལྟར་འདོད་པའི་
ཚུལ་གྱིས་ནི། །དུམ་བུ་ལས་བཤད་རང་བྱས་པའམ། །སྒྲུབ་པ་འདིར་ནི་
ཐམས་ཅད་དོ། །ཞེས་བྱ་རྒྱུད་ཀྱི་ཆོ་ག་ལའང་རྣལ་འབྱོར་རྒྱུད་ཀྱིས་སྦྱར་དུ་
རུང་བར་བཤད་པ་ལ་དགོངས་སམ། དཔེར་ན་སོར་འབྲང་དང་། འོད་ཟེར་
ཅན་དང༌། རི་ཁྲོད་ལོ་མ་ཅན་ལྟ་བུའི་ལྷ་དང་སྔགས་འདྲ་བ་གཅིག་བྱ་རྒྱུད་
ལས་འབྱུང་བ་ལྟར་སམྦུ་ཊ་སོགས་བླ་མེད་ཀྱི་རྒྱུད་ལས་ཀྱང་འབྱུང་བས་བླ་་་་
མེད་ཀྱི་རྒྱུད་ཀྱི་དགོངས་པ་བཀབ་པ་ཡིན་ནམ། འོན་ཏེ་བྱ་རྒྱུད་རང་གི་
དགོངས་པས་ཀྱང་བདག་བསྐྱེད་ཐོབ་པ་ཡིན་མིན་བརྟག་པར་བྱའོ། །རྨད་
དུ་བྱུང་བའི་སྤྱོད་ཡུལ་མ་ཡིན་པ་སྟེ་དགོངས་པས་བཤད་པའི་དོན་ཟབ་མོ་་་
བསྟན་པའི་སྤྱོད་ཡུལ་དུ་མ་གྱུར་པའམ། ཡང་ན་རྨད་དུ་བྱུང་བའི་ཡུལ་ལ་
སྐྱོན་གྱི་རྒྱུའི་རྟོག་པའི་རབ་ཏུ་སྤྱོད་པས་སྒྲུབ་པར་བྱེད་པར་ཤནྟས་བཤད་
དོ། །འཇིག་རྟེན་པའི་དངོས་གྲུབ་ཆེན་པོ་བརྒྱད་སྒྲུབ་པའི་ཆོ་ག་ཞིབ་མོ་སྟོན་
པ་ནི་རྟོག་པའི་རྒྱུད་དོ། །གསུམ་པ་ལ། མུ་སྟེགས་པ་རྗེས་སུ་གཟུང་བ་ལ་
ལྟོས་ནས་དང་། ནང་བ་སངས་རྒྱས་པའི་གྲུབ་མཐའ་བཞི་ལ་ལྟོས་ནས་
གྲངས་ངེས་པ་གཉིས་ཀྱི་དང་པོ་ནི། མུ་སྟེགས་གཏི་མུག་ཅན་ཚངས་པའི་
རྗེས་སུ་འབྲངས་ནས་གཙང་སྦྲ་དང་སྦྱིན་སྲེག་དང་ཁྲུས་དང་སྨྱུང་གནས་ལ་
སོགས་ པའི་དཀའ་ཐུབ་ཆོས་སུ་སྨྲ་བའི་རིགས་ལ་མངོན་པར་ཞེན་པ་དེ་
རྣམས་གདུལ་བའི་ཕྱིར་བྱ་བའི་རྒྱུད་གསུངས། ཞེ་སྡང་ཅན་ཁྱབ་འཇུག་གི་
རྗེས་སུ་འབྲངས་ནས་འཚེ་བ་ཆོས་སུ་སྨྲ་བ་རྣམས་གདུལ་བའི་ཕྱིར་སྤྱོད་པའི་
790



རྒྱུད་དྲག་པོའི་ལས་ཤས་ཆེར་སྟོན་པའི་རྒྱུད་གསུང་བ། འདོད་ཆགས་ཅན་
དབང་ཕྱུག་ཆེན་པོ་ལ་ལྷར་འཛིན་པ་འདོད་ཆགས་དང་ཤ་ལྔ་བདུད་རྩི་ལྔ་
ཟ་བ་ཁྱི་དང་བ་ལང་གི་བརྟུལ་ཞུགས་ལ་སོགས་པ་དེ་དག་གིས་གྲོལ་བར་ལྟ་
བ་གདུལ་པར་བྱ་བའི་ཕྱིར་རྣལ་འབྱོར་ཆེན་པོ་བླ་ན་མེད་པའི་རྒྱུད་གསུངས།
ཡང་རྐྱེན་མཉམ་པ་སྐབས་ཀྱི་སྟོབས་ཀྱིས་གསུམ་གའི་རྗེས་སུ་འབྲང་བའི་་་་
རིགས་སློབ་དཔོན་གསུམ་པོ་དེ་གང་སྟོན་པ་དང་ཕྲད་པས་དེ་དང་རྗེས་སུ་་་་
མཐུན་པར་སློབ་པ་དེ་དག་གདུལ་བར་བྱ་བའི་ཕྱིར་རྣལ་འབྱོར་གྱི་རྒྱུད་་་་་་
གསུངས་ཏེ། དེ་ཉིད་བསྡུས་པའི་དུམ་བུ་དང་པོར་འདོད་ཆགས་ཅན་རྗེས་
སུ་གཟུང་བའི་ཕྱིར་ལྷ་ཆགས་པའི་ཉམས་ཅན་དང༌། དུམ་བུ་གཉིས་པར་ཞེ་
སྡང་ཅན་རྗེས་སུ་གཟུང་བའི་ཕྱིར་ལྷ་ཁྲོ་བོའི་ཉམས་ཅན་དང་། དུམ་བུ་
གསུམ་པར་གཏི་མུག་ཅན་རྗེས་སུ་གཟུང་བའི་ཕྱིར་ལྷ་སྣ་ཚོགས་པའི་ཉམས་
ཅན་དང་། དུམ་བུ་བཞི་པར་སེར་སྣ་ཅན་རྗེས་སུ་གཟུང་བའི་ཕྱིར་ལྷ་རྒྱས་
པའི་ཉམས་ཅན་རྣམས་བསྟན་པའི་ཕྱིར་རོ་ཞེས་རབ་འབྱོར་བསྐྱངས་དང་་་་
ཀུན་དགའ་སྙིང་པོ་ལ་སོགས་པ་རྣམས་བཞེད་དོ། །ཞེས་རྗེ་བཙུན་རྩེ་མོ་
གསུངས་ཏེ། ཁོ་བོས་ནི། དེའི་ཤེས་བྱེད་ཀྱི་གཞུང་མ་མཐོང་ངོ༌། །གཉིས་
པ་ནི། སངས་རྒྱས་པའི་གྲུབ་པའི་མཐའ་བཞི་སྟེ། བྱེ་བྲག་ཏུ་སྨྲ་པ་ཕྱི་རོལ་
གྱི་དོན་བདེན་པ་དང་བརྗོད་དུ་མེད་པའི་བདག་འདོད་པ་བཞིན་མདུན་དུ་
རས་རིས་བཀྲམ། ཡེ་ཤེས་སེམས་དཔའ་སྤྱན་དྲངས། དེའི་ཐུགས་ཀར་
སྔགས་ཕྲེང་བཀོད་དེ་བདག་ཁྲུས་དང་གཙང་སྦྲ་དང་ལྡན་པས་སྔགས་་་་
བཟླས་ཤིང་དངོས་གྲུབ་ལེན་པ་བྱ་བའི་རྒྱུད་དང་། ཡང་མདོ་སྡེ་པ་སྣང་
བ་ཐམས་ཅད་ཤེས་པ་ཡིན་ཡང་གཟུང་འཛིན་གཉིས་འདོད་པ་ལྟར་བདག་
791



，
，
，，
དམ་ཚིག་སེམས་དཔར་བསྐྱེད། མདུན་དུ་ཡེ་ཤེས་སེམས་དཔའ་སྤྱན་དྲངས།
དེའི་ཐུགས་ཀར་སྔགས་བཀོད་དེ་བཟླ་བ་ལྷ་གྲོགས་པོ་ལྟ་བུ་ལ་དངོས་གྲུབ་་་
ལེན་པ་སྤྱོད་པའི་རྒྱུད་དང་། ཡང་སེམས་ཙམ་པ་ཕྱི་རོལ་གྱི་དོན་བདེན་པ་
མེད་ཀྱང་གཟུང་འཛིན་གཉིས་མེད་ཀྱི་རང་རིག་བདེན་པར་འདོད་པ་ལྟར་
བདག་དམ་ཚིག་སེམས་དཔར་བསྐྱེད། ཡེ་ཤེས་པ་བཅུག སྔགས་བཟླས་ནས་
མཇུག་ཡེ་ཤེས་སེམས་དཔའ་གཤེགས་སུ་གསོལ་བ་རྣལ་འབྱོར་གྱི་རྒྱུད་དང་།
དབུ་མ་པས་ཀུན་རྫོབ་ཏུ་གཟུང་འཛིན་གཉིས་སུ་སྣང་ཡང་དོན་དམ་པར་་་་་
གང་ཡང་བདེན་པར་མི་འདོད་པ་ལྟར་དམ་ཚིག་སེམས་དཔའ་བསྐྱེད། ཡེ་
ཤེས་པ་བཅུག་ནས་གཤེགས་སུ་གསོལ་བའི་ཆོ་ག་མི་བྱེད་པ་རྣལ་འབྱོར་ཆེན་
པོའི་རྒྱུད་དེ་བསྐྱེད་ཆོག་མི་འདྲ་བ་བཞིས་རྒྱུད་སྡེ་བཞིར་བཞག་གོ་ཞེས་ཀླུ་་་
སྒྲུབ་ལ་སོགས་པ་རྣམས་བཞེད་དོ་ཞེས་བོད་ཀྱི་བླ་མ་དག་གསུངས་མོད་ཀྱི།
ཁོ་བོས་དེའི་ཤེས་བྱེད་མ་མཐོང་ངོ༌། །བཞི་པ་ནི། རྒྱུད་སྡེ་བཞིར་གྲངས་ངེས་
པ་ཡིན་ན་འཇིག་རྟེན་གསུམ་རྒྱལ་གྱི་རྟོག་པའི་འགྲེལ་པ་ལས་གཉིས་ཀའི་་་་
རྒྱུད་དང་གསུམ་མོ་ཞེས་ཁ་ཅིག་འཆད་དེ། དེ་ཡང་ལྷའི་བྱེ་བྲག་ནི་གཉིས་
སུ་ཟད་པས་གཉིས་ཀའི་རྒྱུད་ལོགས་ཤིག་ན་མེད་དོ་ཞེས་སྤྱོད་རྒྱུད་ལོགས་ན་
བཤད་པ་མེད་པ་དང་འགལ་ཞེ་ན། སློབ་དཔོན་དེས་ལྷའི་རྣལ་འབྱོར་
གཉིས་ལས་ལོགས་པ་མེད་པ་ལ་དགོངས་པ་ཡིན་གྱི་བྱ་བ་དང་རྣལ་འབྱོར་
གྱི་ཆ་གཉིས་ཀ་དང་ལྡན་པའི་སྒོ་ནས་ལོགས་ཤིག་ཏུ་བྱས་པ་ལ་སྐྱོན་མེད་
དོ། །རྡོ་རྗེ་བདུད་རྩིའི་རྒྱུད་ཀྱི་འགྲེལ་པ་ལས། རྒྱུད་ཐམས་ཅད་ནི་བྱ་བའི་
རྒྱུད་དང་། སྦྱོར་བའི་རྒྱུད་དང་། གསང་བའི་རྒྱུད་ཁ་ཅིག་གོ་ཞེས་གསུམ་དུ་
གསུངས་པ་དང་འགལ་ཞེ་ན། སྐྱོན་མེད་དེ། ཕྱིའི་བྱ་བ་ལྷུར་ལེན་པ་ལ་
792



-
དགོངས་ནས་བྱ་བ་དང་སྤྱོད་པ་གཉིས་ཀ་ཡང་བྱ་བའི་རྒྱུད་དུ་བསྡུས་ནས་་་་
བསྟན་པ་ཡིན་ལ། ནང་མཚན་མེད་ཀྱི་ཏིང་ངེ་འཛིན་གཙོ་ཆེ་ཆུང་གིས་
གཉིས་དབྱེར་ཡོད་པའི་ཕྱིར་རོ། །ཡང་ཁ་ཅིག སློབ་དཔོན་སངས་རྒྱས་
གསང་བས། རྣལ་འབྱོར་སྤྱོད་དང་བྱ་དབྱེ་བས། །རྒྱུད་སྡེ་རྣམ་པ་གསུམ་དུ་
འདོད། །ཅེས་བཤད་ཟེར་ཏེ། བདག་གིས་དེའི་ཁུངས་མ་མཐོང་ཡང་གལ་
ཏེ་བཤད་པ་བདེན་ན་རྣལ་འབྱོར་དང་རྣལ་འབྱོར་ཆེན་པོ་གཉིས་ཀ་ན་་་་་
སེམས་ཀྱི་ཏིང་ངེ་འཛིན་གཙོ་བོར་སྟོན་པར་གཅིག་པས་གཅིག་ཏུ་བསྡུས་པ་
ཡིན་པའི་ཕྱིར་སྐྱོན་མེད་དོ། །སྔགས་དོན་རྣམ་གཟིགས་ལས། །རྣལ་འབྱོར་
སྤྱོད་དང་བྱ་བའི་རྒྱུད། །དེ་བཞིན་ཕ་རོལ་ཕྱིན་པའི་ཚུལ། །ཞེས་རྒྱུད་སྡེ་
གསུམ་དུ་བསྟན་པའང་སྔ་མ་དང་འདྲའོ། །ཡང་ཡེ་ཤེས་རྡོ་རྗེ་ཀུན་ལས་
བཏུས་པའི་རྒྱུད་ལས་རྒྱུད་སྡེ་ལྔར་བཤད་པ་དང་འགལ་ཞེ་ན། སྐྱོན་མེད་
དེ། བྱ་བའི་རྒྱུད་ལ་གཉིས་སུ་ཕྱེ་ནས་མཆོག་གི་དངོས་གྲུབ་གཙོ་ཆེར་སྒྲུབ་པ་
རྣམས་བྱ་བའི་རྒྱུད། ཐུན་མོང་གི་དངོས་གྲུབ་གཙོ་ཆེར་སྒྲུབ་པ་རྣམས་རྟོག་
པའི་རྒྱུད་ཅེས་གཉིས་སུ་ཕྱེ་བ་ཡིན་གྱི་ངོ་བོ་བྱ་བའི་རྒྱུད་དུ་འདུས་པའི་ཕྱིར་
རོ། །དུས་འཁོར་ཡེ་ཤེས་ལེའུ་ཚིགས་བཅད་ཞེ་བཞི་པའི་འགྲེལ་པར། ཐུན་
དང་པོའི་མངོན་མཚམས་ལ་རྒོད་པའི་རྒྱུད་དོ། །ཞེས་སོགས་ཀྱིས་རྒོད་པ་
དང༌། ལྟ་བ་དང་། ནུ་མ་ལ་རེག་པ་དང༌། ལག་པ་ནས་འཛིན་པའི་རྒྱུད་
བཞི་བཤད་པས། གཉིས་ཀྱིས་གཉིས་སྤྲོད་ཀྱི་རྒྱུད་དང་ལྔར་དོན་ཡོད་ཀྱིས་
བཤད་པ་དང་། མཁའ་འགྲོ་རྒྱ་མཚོར། བྷ་ག་རྣམས་སུ་རྒྱུད་ལྔ་རྣམས། །བྱ་
བ་ལ་སོགས་བླ་མེད་མཐར། །བཞུགས་པ་དེ་ལྟར་དུ་ནི་ཅི། །ཞེས་དང༌། སློབ་
དཔོན་ཤཱནྟི་པས་ཐེག་པ་གསུམ་རྣམ་པར་གཞག་པ་ལས། ཟབ་ཅིང་རྒྱ་ཆེ་བ་
793



དང་ལྡན་པའི་ཐེག་པ་ནི་བྱ་བ་དང༌། སྤྱོད་པ་དང་། རྣལ་འབྱོར་དང་། རྣལ་
འབྱོར་ཆེན་པོ་དང་། རྣལ་འབྱོར་བླ་ན་མེད་པ་ཞེས་བྱ་བ་རྣམ་པ་ལྔར་
འགྱུར་རོ། །ཞེས་དང་། རྒྱ་གར་ཕྱག་ན་རྡོ་རྗེས་ཐབས་ཀྱི་རྒྱུད་ལ་ལྔ་སྟེ། བྱ་
བའི་རྒྱུད་དང་། སྤྱོད་པའི་རྒྱུད་དང་། རྣལ་འབྱོར་གྱི་རྒྱུད་དང་། རྣལ་
འབྱོར་བླ་ན་མེད་པའི་རྒྱུད་དང་། རྣལ་འབྱོར་གོང་ན་མེད་པའི་རྒྱུད་དོ། །
ཞེས་དང་། བཤད་རྒྱུད་རྡོ་རྗེ་ཕྲེང་བའི་འགྲེལ་པ་ལས། བཅོམ་ལྡན་འདས་
ཀྱིས་རྒྱུད་བསྟན་པ་དེ་ཡང་འདུས་པར་གྱུར་པ་ནི་ཆོ་ག་ལྔའི་རྒྱུད་ཀྱི་སྦྱོར་་་་་
བས་བསྡུས་པ་སྟེ། འདི་ལྟ་སྟེ། བྱ་བ་དང་། སྤྱོད་པ་དང་། རྣལ་འབྱོར་དང་།
རྣལ་འབྱོར་ཆེན་པོ་དང་། རྣལ་འབྱོར་མའི་རྒྱུད་ཀྱི་དབྱེ་བས་སོ། །ཞེས་
གསུངས་ཤིང་། རབ་ཏུ་སྒྲོན་གསལ་ལས་ཀྱང་། རྡོ་རྗེ་འཆང་ཆེན་པོས་བསམ་
པ་དང་བག་ལ་ཉལ་དང་ཁམས་དང་བག་ཆགས་ཀྱི་དབྱེ་བ་ལས་སྔགས་ཀྱི་་་་་
བསྟན་བཅོས་རྣམ་པ་ལྔ་རུ་གསུངས་ཏེ། བྱ་བ་དང༌། སྤྱོད་པ་དང༌། རྣལ་
འབྱོར་དང་། རྣལ་འབྱོར་གྱི་བླ་མ་དང་། རྣལ་འབྱོར་མའི་རྒྱུད་ཀྱི་དབྱེ་བས་
སོ། །ཞེས་གསུངས་ཤིང༌། སློབ་དཔོན་ཨ་བྱས་ཀྱང་བཤད་ལ། པཎྜི་ཏ་གཞན་
ཡང་འདི་བཞེད་པ་མང་ངོ་ཞེ་ན། སྐྱོན་མེད་དེ། རྣལ་འབྱོར་ཆེན་པོ་ཐབས་
ཀྱི་རྒྱུད་ལས་བརྡ་དང་སྒྲ་ཟབ་ཅིང་འཇིག་རྟེན་དང་འགལ་བ་རྨད་དུ་གྱུར་་་་
པའི་ཐབས་སྟོན་པས་ལོགས་སུ་ཕྱེ་བ་ཡིན་ལ། གཉིས་ཀ་ལ་ཐབས་ཤེས་
གཉིས་མེད་ཀྱི་རྣལ་འབྱོར་ཟབ་མོ་གཙོ་བོར་སྟོན་པ་ཡིན་པས་རྣལ་འབྱོར་་་་་
ཆེན་པོའི་རྒྱུད་གཅིག་ཏུ་བསྡུས་པའང་མི་འགལ་ལོ། །ཡང་། བདེ་མཆོག་
ཉུང་ངུའི་རྒྱུད་དུ། ཇི་སྲིད་མདོ་བྱ་སྤྱོད་པ་དང་། །རྣལ་འབྱོར་གསང་མཐའི་
དབྱེ་བ་ལས། །སེམས་ཅན་མོས་པ་སྣ་ཚོགས་པ། །དེ་དང་དེ་ལ་དགའ་བ་
794



ཡིན། །ཞེས་པའི་འགྲེལ་པར་སློབ་དཔོན་ལྭ་བ་པས། མདོ་སྡེ་རྟོག་པའི་རྒྱུད།
བྱ་བའི་རྒྱུད། སྤྱོད་པའི་རྒྱུད། རྣལ་འབྱོར་གྱི་རྒྱུད། རྣལ་འབྱོར་གསང་བའི་
རྒྱུད། རྣལ་འབྱོར་གསང་མཐའི་རྒྱུད་དང་དྲུག་ཏུ་བཤད་དོ། །ཞེས་ཟེར་ཏེ།
དེས་མཛད་པའི་འགྲེལ་པ་སྒྲུབ་པའི་ཐབས་ཀྱི་གླེང་གཞིར། ཚིག་དེ་ལ་
འགྲེལ་པ་མ་བྱུང་ཞིང་། དེའི་ལེའུ་གསུམ་པའི་འགྲེལ་པར་རྒྱུད་སྡེ་བཞི་
གསུངས་ཏེ། དཀྱིལ་འཁོར་འདི་རུ་དབང་བསྐུར་བ། །རྒྱུད་རྣམས་ཀུན་གྱི་
སྒྲུབ་པོར་གསུངས། །ཞེས་པའི་འགྲེལ་པར། ཀུན་ཞེས་བྱ་བའི་སྒྲས་ནི་བྱ་བ་
དང༌། སྤྱོད་པ་དང༌། རྣལ་འབྱོར་དང༌། རྣལ་འབྱོར་བླ་མ་རྣམས་གཟུང་
ངོ༌། །ཞེས་བཤད་པའི་ཕྱིར་རོ། །སློབ་དཔོན་བྷ་བ་བྷ་དྲས་མཛད་པའི་དཀའ་
འགྲེལ་ལས། མདོ་ནི་མདོ་སྡེའོ། །བྱ་བ་ཞེས་པ་ནི་བྱ་བའི་རྒྱུད་དོ། །ཞེས་
དང་། སྤྱོད་པ་ཞེས་བྱ་བ་ནི། སྤྱོད་པའི་རྒྱུད་དོ། །རྣལ་འབྱོར་གྱི་རྒྱུད་ནི་
གསང་བའི་རྒྱུད་དོ། །ཞེས་པ་ལས་དྲུག་གི་ཁ་གསལ་མ་གསུངས་ཤིང་།
གཉིས་ཀའི་བཤད་སྦྱར་ཞེས་བྱ་བ་སློབ་དཔོན་ཏ་ཐཱ་ག་ཏ་རཀྵི་ཏས་མཛད་
པ་ལས། མདོ་སྡེ་ནི་རྒྱ་ཆེར་རོལ་བ་ལ་སོགས་པའི་མདོ་སྡེ་བཤད་པའོ། །བྱ་
བ་ནི་དཔའ་བོ་གཅིག་ཏུ་གྲུབ་པ་ལ་སོགས་པ་བཤད་པའོ། །སྤྱོད་པ་རྣམས་
ཞེས་བྱ་བ་ནི་འབྱུང་པོ་འདུལ་བ་ལ་སོགས་པ་བཤད་པ་ནི་སྤྱོད་པ་སྟེ། ཞེས་
པ་དང་། རྣལ་འབྱོར་གསང་བ་ཞེས་བྱ་བ་ནི་ཐབས་དང་ཤེས་རབ་སྙོམས་
པར་འཇུག་པ་ལས་བྱུང་བའི་བདེ་བ་ཤིན་ཏུ་གསང་བའི་སྔགས་ཡིན་པར་་་་་
བཤད་དོ། །ཞེས་བཤད་ལ། སློབ་དཔོན་རྡོ་རྗེས་མཛད་པའི་འགྲེལ་པ་ཚིག་
དོན་གསལ་བ་ལས། ཇི་སྲིད་ཀྲི་ཡ་སོགས་སྤྱོད་ནས། །རྣལ་འབྱོར་གསང་
མཐའི་དབྱེ་བ་ཉིད། །ཅེས་གསུངས་ཏེ། བྱ་བའི་རྒྱུད་དང་། སྤྱོད་པའི་རྒྱུད་
795



དང་། གཉིས་ཀའི་རྒྱུད་དང་། རྣལ་འབྱོར་གྱི་རྒྱུད་དང་། གསང་བའི་མཐའི་
རྣལ་འབྱོར་མའི་རྒྱུད་ཀྱི་རིམ་གྱིས་ཞེས་གསུངས་ཀྱི། དྲུག་གི་ཁ་གསལ་མ་
གསུངས་ལ། ཉུང་ངུའི་རྒྱུད་ཀྱི་འགྲེལ་པ་གཞན་རྣམས་ན། ཚིག་དེ་ལ་འགྲེལ་
པ་བྱས་པ་མི་སྣང་ལ། །དེའི་རྒྱུད་ལེའུ་གསུམ་པར། སྦས་དང་བལྟས་དང་
ལག་བཅངས་དང༌། །འཁྱུད་དང་གཉིས་འཁྱུད་ལ་སོགས་པ། །དེ་ནི་དབང་
དུ་གྱུར་པ་ན། །རྒྱུད་ཀུན་གྱི་ནི་བླ་མ་སྟེ། །ཞེས་པའི་སྦས་པ་ལ་འགྱུར་ཁ་ཅིག་
ན་རྩེད་པ་དང༌། ཁ་ཅིག་ན་རྒོད་པ་ཡོད་དོ། །དེ་ལ་སྦྱང་གཞིའི་རྒྱུད་ལྔ་
བཤད། དེ་རྣམས་ལ་གོང་མར་གྱུར་པས་དྲུག་པ་ལྟ་བུར་སྣང་ཡང་འགྲེལ་
པས་དེ་ལྟར་མ་བཀྲལ་ཏེ། ལྭ་བ་པས་རྒྱུད་དེ་དག་ཏུ་དབང་བསྐུར་བར་
འགྱུར་ཏེ། ཞེས་པ་དང་། སློབ་དཔོན་ལྷ་སྦས་ཀྱི་འགྲེལ་པར་ཡང་དེ་དང་
འདྲ་བར་བཤད་ལ། དཔའ་བོ་རྡོ་རྗེས་མཛད་པའི་འགྲེལ་པར། རྩེད་དང་ལྟ་
བ་ཞེས་བྱ་བས་གསང་བའི་དབང་བསྟན་ནོ། །ལག་བཅངས་འཁྱུད་དང་
ཞེས་པས་ཤེས་རབ་ཡེ་ཤེས་ཀྱི་བསྟན་ནོ། །གཉིས་གཉིས་སྤྲད་པ་ཞེས་བྱ་བས་
ནི་དབང་བཞི་པ་གསལ་བར་བྱས་པའོ། །སློབ་དཔོན་རྡོ་རྗེས་མཛད་པ་ལས།
རྒོད་པ་དང༌། ལྟ་བ་དང་། ལག་བཅངས་དང་། འཁྱུད་པ་ལ་སོགས་པ་ནི་
འདིར་དབང་བསྐུར་བར་གྱུར་པས་ཐམས་ཅད་ཀྱི་བདག་པོར་འགྱུར་རོ། །
ཞེས་གསུངས་ཤིང་། གཞན་རྣམས་འགྲེལ་པ་བྱས་པ་མི་སྣང་ལ་ཡང་ཚིག་
དེ་ཉིད་རྣལ་འབྱོར་མའི་ཀུན་ཏུ་སྤྱོད་པའི་ལེའུ་བཅུ་གཉིས་པར་ཆ་འདྲ་བར་
གསུངས་པ་ལ། དེའི་བཤད་སྦྱར་ཏ་ཐཱ་ག་ཏ་རཀྵི་ཏས་མཛད་པ་ལས། སྦས་
དང་ལྟ་དང་ལག་བཅངས་དང་། །འཁྱུད་དང་གཉིས་གཉིས་ལ་སོགས་པ། །
ཞེས་པ་ནི་འདིར་བདུན་པའི་དོན་གྱི་དང་པོའོ། །གོང་ནས་གོང་དུ་བསྟེན་
796



，
ཞེས་པ་ནི་གཞན་དང་སྦྱར་རོ། །བྱ་བའི་རྒྱུད་ལ་སོགས་པ་འདི་རྣམས་ལས་
གོང་མའི་གོང་མ་བཅོམ་ལྡན་འདས་ཉིད་ཡིན་ཞེས་པའི་དོན་ཏོ། །ཞེས་
གསུངས་པས་ཅུང་ཟད་གསལ་ཞིང་མ་རྒྱུད་རྒྱུད་སྡེ་ལྔ་པར་གསལ་བར་་་་་
བསྟན་ལ། ཡེ་ཤེས་རྡོ་རྗེ་ཀུན་ལས་བཏུས་པའི་རྒྱུད་ལས་རྟོག་པའི་རྒྱུད་
ལོགས་སུ་གསུངས་པ་ལ་ལྟོས་ནས། གུར་དུ། རྣལ་འབྱོར་མའི་རྒྱུད་ནི་དྲུག་
པར་གྲགས་པ་ཡིན་ཞེས་དྲུག་པར་གསུངས་ཏེ། མ་རྒྱུད་ཀྱི་ཆེ་བ་དབྱུང་
བའམ། བརྡ་དོན་རྨད་དུ་གྱུར་པ་ལ་དགོངས་པ་ཡིན་གྱི། ཡང་ཇོ་བོ་རྗེའི་
ལམ་སྒྲོན་གྱི་འགྲེལ་པར། བྱ་བ་སྤྱོད་སོགས་རྒྱུད་ཅེས་བྱ་བ་ནི་བྱ་བའི་རྒྱུད་
དང་། སྤྱོད་པའི་རྒྱུད་དང་། རྟོག་པའི་རྒྱུད་དང་། གཉི་གའི་རྒྱུད་དང་།
རྣལ་འབྱོར་གྱི་རྒྱུད་དང༌། རྣལ་འབྱོར་ཆེན་པོའི་རྒྱུད་དང་། རྣལ་འབྱོར་བླ་
ན་མེད་པའི་རྒྱུད་དེ། ཞེས་རྒྱུད་སྡེ་བདུན་དུ་བཤད་པ་དང་འགལ་ཞེ་ན། །
སྐྱོན་མེད་དེ། རྟོག་པའི་རྒྱུད། རྟོག་པ་ཀུན་ལས་བཏུས་པ་སོགས་ནི་རི་
ལུ་མིག་སྨན་ལ་སོགས་པ་སྒྲུབ་པའི་ཆོ་ག་ཞིབ་མོ་རྣམས་ཤས་ཆེར་སྟོན་པས་
ལོགས་སུ་ཕྱེ་བ་ཡིན་ལ། ངོ་བོ་བྱ་བའི་རྒྱུད་དུ་འདུས་སོ། །གཉིས་ཀའི་རྒྱུད་
དུ་བཞེད་པའི་སྒྱུ་འཕྲུལ་དྲ་བ་དང་། པདྨ་གར་དབང་སོགས་ཀྱང་སྤྱོད་པའི་
རྒྱུད་དམ་རྣལ་འབྱོར་གྱི་རྒྱུད་ཅི་རིགས་པར་འདུ་བའི་ཕྱིར་རོ། །གཉིས་པ་ལ།
སྤྱིའི་མིང་གི་རྣམ་གྲངས་ངེས་ཚིག་དང་བཅས་པ་དང་། ཁྱད་པར་རྒྱུད་སྡེ་སོ་
སོའི་ངེས་ཚིག་གཉིས་ཀྱི་དང་པོ་ནི། རྡོ་རྗེ་ཐེག་པ་དང་། གསང་སྔགས་དང་།
འབྲས་བུའི་ཐེག་པ་དང༌། རིག་པ་འཛིན་པའི་སྡེ་སྣོད་དང་། རྒྱུད་སྡེ་ཞེས་བྱ་
བ་རྣམས་མིང་གི་རྣམ་གྲངས་ཡིན་ལ་དེ་རྣམས་ཀྱི་ངེས་ཚིག་ནི། རྒྱུ་ཕ་རོལ་
ཏུ་ཕྱིན་པའི་ཚུལ་དང་། འབྲས་བུ་སྔགས་ཀྱི་ཚུལ། ཐབས་དང་ཤེས་རབ་
797



གཉིས་དབྱེར་མི་ཕྱེད་པས་རྡོ་རྗེ་ཡིན་ལ། དེར་འདིས་བགྲོད་པར་བྱེད་
པའམ། འདིས་སངས་རྒྱས་སུ་བགྲོད་པར་བྱེད་པས་ཐེག་པ་ཡང་ཡིན་པས་
རྡོ་རྗེ་ཐེག་པ་སྟེ། དྲི་མེད་འོད་ལས། རྡོ་རྗེ་ནི་མི་ཕྱེད་པ་དང་། མི་ཆོད་
པ་ཆེན་པོ་ཡིན་ལ་དེ་ཉིད་ཐེག་པ་ཡིན་པ་ནི་རྡོ་རྗེ་ཐེག་པ་སྟེ། སྔགས་ཀྱི་
ཚུལ་དང་ཕ་རོལ་ཏུ་ཕྱིན་པའི་ཚུལ་འབྲས་བུ་དང་རྒྱུའི་བདག་ཉིད་གཅིག་ཏུ་
འདྲེས་པར་གྱུར་པའོ། །ཞེས་སོ། །ཡང་ན་འདོད་ཆགས་དང་ཞེ་སྡང་དང་
གཏི་མུག་སྦྱོང་བར་བྱེད་པ་རྡོ་རྗེ་ཐེག་པའམ་ལུས་ངག་ཡིད་གསུམ་དབྱེར་མི་
ཕྱེད་པའི་མཚན་ཉིད་ཀྱི་ཐེག་པ་ཡིན་པས་རྡོ་རྗེ་ཐེག་པ་སྟེ། གསང་འདུས་
ལས། འདོད་ཆགས་ཞེ་སྡང་གཏི་མུག་ཆེ། །རྡོ་རྗེ་ཐེག་པ་རབ་སྟོན་པ། །ཞེས་
དང༌། སྐུ་དང་གསུང་ཐུགས་ཤིན་ཏུ་དག །ཕྱག་འཚལ་རྡོ་རྗེ་ཐེག་པ་ལའོ། །
ཞེས་པའི་འགྲེལ་པ་སྒྲོན་གསལ་དུ་དེ་ལྟར་བཤད་དོ། །ཡང་གསང་ཞིང་སྦས་
པས་འགྲུབ་ལ་སྣོད་མ་ཡིན་པ་རྣམས་ཀྱི་སྤྱོད་ཡུལ་མ་ཡིན་པས་ན་གསང་བ་
ཡིན་ལ་སྔགས་དང་ཕྱག་རྒྱའི་སྒོ་ནས་དངོས་གྲུབ་སྒྲུབ་པར་བྱེད་པའི་ཕྱིར་་་་་
རམ་ཡིད་སྐྱོབ་པར་བྱེད་པའི་ཕྱིར་གསང་སྔགས་ཏེ། མནྡྲ་ལ། མ་ན་ཡིད། ཏྲ་
ཡ་སྐྱོབ་པར་བྱེད་པ་སྟེ། འདུས་པའི་རྒྱུད་ཕྱི་མ་ལས། དབང་པོ་དང་ནི་ཡུལ་
རྣམས་ཀྱི། །རྐྱེན་གྱིས་གང་དང་གང་བྱུང་ཡིད། །ཡིད་དེ་མན་ཞེས་བྱ་བར་
བཤད། །ཏྲ་ནི་སྐྱོབ་པར་བྱེད་པའི་དོན། །འཇིག་རྟེན་སྤྱོད་ལས་རྣམ་གྲོལ་
བར། །གང་བཤད་དམ་ཚིག་སྡོམ་པ་སྟེ། །རྡོ་རྗེ་ཀུན་གྱི་སྲུང་བ་ནི། །སྔགས་
ཀྱི་སྤྱོད་པ་ཞེས་བཤད་དོ། །ཞེས་བཤད་ལ། ཡང་མ་ནི་སྒྲའི་བྱིངས་ལས། མ་
ན་ཤེས་པ་ལའོ། །ཞེས་འདོན་པས་དེ་ཁོ་ན་ཉིད་ཤེས་པའི་ཤེས་རབ་ཡིན་ལ།
ཏྲ་ཡ་ནི་འཇིག་རྟེན་སྐྱོབ་པའམ། སྐྱོང་བའི་སྙིང་རྗེ་ཆེན་པོ་སྟེ་དེ་གཉིས་
798



དབྱེར་མེད་པ་ནི་གསང་སྔགས་ཏེ། དེས་ལུས་ངག་ཡིད་གསུམ་སྐྱོབ་པར་
བྱེད་པའི་ཕྱིར་རོ། །དུས་འཁོར་རྩ་རྒྱུད་ལས། ལུས་ངག་སེམས་ཀྱི་ཁམས་
རྣམས་ནི། །གང་ཕྱིར་སྐྱོབ་པར་གྱུར་དེའི་ཕྱིར། །སྔགས་དོན་སྔགས་ཀྱི་སྒྲ་
ཡིས་ནི། །སྟོང་ཉིད་ཡེ་ཤེས་འགྱུར་མེད་དེས། །བསོད་ནམས་ཡེ་ཤེས་ལས་
བྱུང་སྔགས། །སྟོང་ཉིད་སྙིང་རྗེའི་བདག་ཉིད་ཅན། །ཞེས་གསུངས་སོ། །
གཞན་ཡང་འཁོར་བའི་སྡུག་བསྔལ་ལས་དཀའ་བ་མེད་པར་མྱུར་དུ་སྒྲོལ་་་་་་
བའི་ཕྱིར་དང་། ཉན་ཐོས་ལ་སོགས་པ་བློ་དམན་པ་རྣམས་སྐྲག་པར་བྱེད་
པའི་ཕྱིར་དང་། སངས་རྒྱས་བྱང་སེམས་རྣམས་ཀྱིས་བསྟོད་ཅིང་བཀུར་ལ་
བསྔགས་པའི་ཕྱིར་དང༌། དེ་ཁོ་ན་ཉིད་ཀྱི་དོན་ཕྱིན་ཅི་མ་ལོག་པར་སྟོན་
པའི་ཕྱིར་གསང་སྔགས་ཏེ། ཇི་སྐད་དུ། གསང་བས་འགྲུབ་ཕྱིར་གསང་
སྔགས་ཏེ། །རྡོ་རྗེ་ཐེག་པ་འབྲས་བུ་ཆེ། །ཞེས་སོ། །ཡང་ཕྱི་མཚན་ཉིད་ལ་
རྒྱུའི་ཐེག་པ་དང་། ནང་གསང་སྔགས་ལ་འབྲས་བུའི་ཐེག་པ་ཞེས་བརྗོད་པ་
ནི། རྣམ་པའི་མཆོག་ཐམས་ཅད་དང་ལྡན་པའི་སྟོང་པ་ཉིད་ནི་རྒྱུ་ཡིན་ལ་
དེ་ཕ་རོལ་ཏུ་ཕྱིན་པའི་ཐེག་པས་གཙོ་བོར་སྟོན་པས་རྒྱུའི་ཐེག་པ་ཞེས་བྱ་ལ།
འགྱུར་བ་མེད་པའི་བདེ་བ་ཆེན་པོ་འབྲས་བུ་ཡིན་ལ་དེ་སྔགས་ཀྱི་ཐེག་པས་
གཙོ་བོར་སྟོན་པས་འབྲས་བུའི་ཐེག་པ་ཞེས་བྱ་སྟེ། དབང་མདོར་བསྟན་
ལས། སྟོང་ཉིད་གཟུགས་འཛིན་རྒྱུ་ཡིན་ཏེ། །འབྲས་བུ་སྙིང་རྗེ་མི་འགྱུར་
འཛིན། །སྟོང་ཉིད་སྙིང་རྗེ་དབྱེར་མེད་པ། །བྱང་ཆུབ་སེམས་ཞེས་བྱ་བར་
བཤད། །ཅེས་པ་དང་། རྡོ་རྗེ་སྙིང་འགྲེལ་ལས། ཆོས་རྣམས་ཀུན་གྱི་སྟོང་པ་
ཉིད། །ངེས་འབྱུང་བྱེད་པར་བདག་གིས་བཤད། །ངེས་འབྱུང་བྱེད་པའི་རྒྱུད་
དེ་དང་། །དེ་ནས་སྨོན་ལམ་དབང་ལས་ནི། །སྙིང་རྗེའི་བདག་ཉིད་འབྲས་བུ་
799



ཆེ། །དམིགས་པ་མེད་པར་འབྱུང་བར་འགྱུར། །ཞེས་གསུངས་སོ། །ཡང་རྣལ་
འབྱོར་བླ་ན་མེད་པའི་རྒྱུད་ཀྱི་དོན་ལ་འཇུག་པ་ལས། དེ་ནི་སྐུ་དང་ལོངས་
སྤྱོད་དང་གནས་དང་མཛད་པ་ཡོངས་སུ་དག་པའི་ཚུལ་གྱིས་འཇུག་པ་ན་་་་
འབྲས་བུ་སྟེ། ལམ་ཐམས་ཅད་ཀྱི་འབྲས་བུ་ཕྱག་རྒྱ་ཆེན་པོའི་དངོས་གྲུབ་
ཡིན་པའི་ཕྱིར་རོ། །དེ་ཉིད་ཀྱིས་འཚེ་བ་མེད་ཅིང་ཡང་དག་པའི་དོན་ཐོགས་
པ་མེད་པར་ཐོབ་པར་བྱེད་པས་ན་རྡོ་རྗེའོ། །དེ་ནི་ཐེག་པ་ཡང་ཡིན་ཏེ་ལམ་
དེས་མྱུར་དུ་དཀའ་བ་མེད་པར་མྱུར་དུ་ཡིད་ལ་བྱེད་པའི་ཕྱིར་རོ། །ཞེས་
གསུངས་སོ། །ཡང་རིག་འཛིན་གྱི་སྡེ་སྣོད་ཅེས་པ་ནི། དཔུང་བཟང་གི་
འགྲེལ་པ་ལས། རིག་འཛིན་སྡེ་སྣོད་ཅེས་བྱ་བ་ནི་རིག་སྔགས་འཆང་རྣམས་
ཀྱི་བསླབ་པའི་གཞི་དང་། ལྟ་བའི་རླུང་གིས་གྲུབ་པའི་མཐའ་འདི་ཉིད་ཀྱིས་
སྟོན་པའི་དོན་ཏོ། །ཞེས་བཤད་པ་ལྟར་རོ། །ཡང་ན་སྔགས་ཀྱི་སྤྱོད་པའི་ཆོ་
གས་ཚེ་འདི་ལ་རིག་འཛིན་གྱི་འབྲས་བུ་བདུན་ཐོབ་པར་བྱེད་པས་ན་རིག་
འཛིན་གྱི་སྡེ་སྣོད་དེ། མཉམ་སྦྱོར་གྱི་འགྲེལ་པ་ལས། ཚེ་འདི་ལ་རིག་འཛིན་
གྱི་འབྲས་བུ་འཐོབ་ཅིང་དེས་ནི་དངོས་གྲུབ་ཀྱི་མཆོག་སྐྱེ་བར་བྱེད་པ་སྟེ།
མོས་པ་སྤྱོད་པའི་རིག་འཛིན་དང་། ལས་ལ་སྦྱོར་བའི་རིག་འཛིན་དང༌།
སར་ཆུད་པའི་རིག་འཛིན་དང༌། ལམ་ལ་སྤྱོད་པའི་རིག་འཛིན་དང་། ལམ་
སྨིན་པའི་རིག་འཛིན་དང༌། ཕྱག་རྒྱ་ཆེན་པོའི་རིག་འཛིན་དང་། བྱ་བ་
མཐར་ཕྱིན་པའི་རིག་འཛིན་གྱི་ཚུལ་གྱིས་གསང་སྔགས་ཀྱི་སྤྱོད་པ་སྤྱད་དོ། །
སངས་རྒྱས་ཀྱི་ས་ཀུན་ཏུ་འོད་དང་། པདྨོ་སྤྱན་དང་། ཡི་གེ་འཁོར་ལོ་ཚོགས་
ཆེན་གྱི་ས་དང༌། རྡོ་རྗེ་འཆང་བ་དང་། ཡེ་ཤེས་བླ་མའི་ས་དང་། བདེ་བ་
ཆེན་པོའི་ས་རྣམས་རིམ་པ་བཞིན་དུ་སྦྱངས་ཤིང་གཅིག་ཅར་ཐོབ་པའོ། །དེ་
800



ཡང་། རྩ་བའི་རྒྱུད་ལས། བསྙེན་སྒྲུབ་བཞི་ཡི་རིམ་པ་ཡིས། །འདོད་པའི་
དོན་ལ་རབ་སྦྱོར་ཞིང་། །དེ་དག་དང་ནི་དགའ་སྤྱད་ན། །འདོད་པ་བཞིན་
དུ་འགྲོ་འོང་ལྡིང༌། །རིགས་ཀྱི་འཁོར་ལོས་བསྒྱུར་བ་ཡིས། །གཙོ་བོ་གང་ཡང་
རུང་བ་འགྲུབ། །ཚེ་འདིས་རིག་འཛིན་ཐོབ་བྱེད་ཅིང་། །དེས་ནི་བདེ་བ་ཆེན་
པོ་འགྲུབ། །ཅེས་པ་དང་། ཡང་རིག་འཛིན་རྣམ་པ་བདུན་གྱིས་ནི། །རང་གི་
ཡེ་ཤེས་གནས་སྦྱོར་ཞིང༌། །གསང་སྔགས་མཐུན་པའི་ཁྱད་པར་གྱིས། །མོས་
པའི་བློ་དང་དོན་མཐུན་སྟོན། །རྣམ་གྲོལ་ཟག་མེད་སངས་རྒྱས་ལ། །མཐར་
ཕྱིར་འདི་ཡིས་ཐོབ་པར་བྱེད། །ཀུན་ཏུ་འོད་དང་པདྨོ་སྤྱན། །ཡི་གེ་འཁོར་ལོ་
རྡོ་རྗེ་འཆང་། །ཡེ་ཤེས་བླ་མའི་ས་ནོན་ནས། །ཟག་མེད་རྟག་ཏུ་བདེ་བས་
བཞུགས། །ཞེས་ལུང་འདྲེན་དང་བཅས་པར་གསུངས་སོ། །རྒྱུད་སྡེ་ལ་རྒྱུད་
ཀྱི་དོན་ནི་འོག་ཏུ་འཆད་ལ། ངེས་པའི་ཚིག་ནི་ཡི་གེ་ཕྱིས་བསྣན་གྱི་ངེས་
ཚིག་གིས་ཏནྡྲ་ལ་ཙིཏྟ་ཏ་ན་སེམས། ཏྲ་ཡ་སྐྱོབ་པ་སྟེ། དཀའ་འགྲེལ་ཡེ་ཤེས་
ལྡན་ལས། ངེས་སེམས་རྣམ་པར་རྟོག་པ་ལས་སྐྱོབ་པར་བྱེད་པས་ན་རྒྱུད་
དོ། །རྒྱུད་ཀྱི་ཚོགས་སམ་རིས་སུ་གྱུར་པས་ན་རྒྱུད་སྡེའོ། །ཡང་ཐབས་ཀྱི་ཐེག་
པའམ་ཐེག་པ་ཆེན་པོའི་ཆེན་པོ་ཞེས་ཀྱང་བྱ་སྟེ། མཐའ་གཉིས་སེལ་བ་ལས།
དེ་ལྟར་ཐབས་མཁས་པ་བཅུ་གཅིག་པོ་འདི་དག་གིས་འཕགས་པས་ན་འདི་
ཐབས་ཀྱི་ཐེག་པ་ཞེས་བྱའོ། །ཐེག་པ་ཆེན་པོའི་ཆེན་པོ་ཞེས་བྱའོ། །ཞེས་སོ། །
གཉིས་པ་ནི། ཁྲུས་དང་གཙང་སྦྲ་ལ་སོགས་ཕྱིའི་བྱ་བ་གཙོ་བོར་སྟོན་པས་བྱ་
བའི་རྒྱུད་དེ། རྣམ་སྣང་མངོན་བྱང་གི་ཚིག་འགྲེལ་ལས། བྱ་བའི་རྒྱུད་རྣམས་
ཀྱང་ཕྱིའི་སྤྱོད་པ་གཙོ་བོར་གྱུར་པ་ཡིན་མོད་ཀྱི། ནང་གི་སྤྱོད་པ་ཡང་མེད་
པ་མ་ཡིན་ཏེ། ཞེས་པ་དང་། དགྱེས་རྡོར་དོན་བསྡུས་ཀྱི་འགྲེལ་པར། དེ་
801



ཁོ་ན་ཉིད་སྒོམ་པའི་ནུས་པ་ཆུང་བ་མཚན་མ་ཅན་གྱི་སྤྱོད་པ་ལ་མངོན་པར་
དགའ་བ་རྣམས་ལ་ཕྱིའི་སྤྱོད་པ་དེ་དག་ཤས་ཆེར་སྟོན་པར་བྱ་བའི་རྒྱུད་རྡོ་
རྗེ་གཙུག་ཏོར་གྱི། ཞེས་དང་། བསམ་གཏན་ཕྱི་མའི་འགྲེལ་པ་ལས། ཡོང་ཡེ་
འདི་ནི་བྱ་བའི་རྒྱུད་ཡིན་པས་ན་རྣལ་འབྱོར་སྒོམ་པ་བྱས་པས་ཀྱང་གཙང་
སྦྲ་བྱ་བ་ཡོངས་སུ་མི་གཏོང་ངོ་ཞེས་བཀའ་སྩལ་ཏོ། །ཞེས་གསུངས་ཤིང་།
རབ་ཏུ་སྒྲོན་གསལ་ལས། ཁྲུས་དང་གོས་དུས་གསུམ་དུ་བརྗེ་བ་དང་སྨྱུང་
བར་གནས་པ་ལ་སོགས་པ་རྗོད་པར་བྱེད་པའི་རྒྱུད་ནི་བྱ་བའི་རྒྱུད་དེ་སྒྲོལ་
མ་འབྱུང་བ་ལ་སོགས་པའོ། །ཞེས་སོ། །ཕྱི་ལུས་ངག་གི་བྱ་བ་དང་ནང་
སེམས་ཀྱི་ཏིང་ངེ་འཛིན་གཉིས་ཀ་ཆ་མཉམ་པར་སྤྱོད་པས་སྤྱོད་པའི་རྒྱུད་་་་
དམ། བརྟུལ་ཞུགས་ཀྱི་སྤྱོད་པ་གཙོ་བོར་སྟོན་པས་སྤྱོད་པའི་རྒྱུད་དེ། རབ་
ཏུ་སྒྲོན་གསལ་ལས། བརྟུལ་ཞུགས་དང་། དངོས་གྲུབ་དང་། རྫུ་འཕྲུལ་གཙོ་
བོར་གྱུར་པ་ལ་སོགས་པ་སྤྱོད་པའི་རྒྱུད་དེ། ཞེས་སོ། །ཡང་རྡོ་རྗེ་སྙིང་པོ་
རྒྱན་གྱི་རྒྱུད་ལས། བྱ་བ་གཉིས་ཀ་རྣལ་འབྱོར་རྒྱུད། །དགོངས་གསུམ་རྣམས་
ཀྱི་དེ་ལྟར་མིན། །ཞེས་གཉིས་ཀའི་རྒྱུད་ཅེས་གསུངས་པ་ལྟར་ན་ནང་ཏིང་ངེ་
འཛིན་གྱི་རྣལ་འབྱོར་གཙོ་བོར་བསྟན་ཡང་ཕྱིའི་བྱ་བ་ལ་མོས་པའི་གདུལ་བྱ་
གཟུང་བའི་ཕྱིར་བྱ་རྒྱུད་ཀྱི་སྤྱོད་པ་རྣམས་ཀྱང་སྟོན་པས་གཉིས་ཀའི་རྒྱུད་དེ།
ཕྱག་རྡོར་དབང་བསྐུར་བ་ལས། བྱ་བ་དང་རྣལ་འབྱོར་ཐ་དད་མ་ཡིན་པའི་
དཀྱིལ་འཁོར་དང་ལྡན་པའི་དཀྱིལ་འཁོར་རོ། །ཞེས་དང་། དགྱེས་རྡོར་གྱི་
དོན་བསྡུས་འགྲེལ་པ་ལས། གང་ཞིག་བྱ་བའི་ཁྱད་པར་ལ་ཡང་མོས་ཤིང༌།
ཐབས་དང་ཤེས་རབ་ཀྱི་སྤྱོད་པ་རྒྱ་ཆེན་པོ་ལ་ཡང་སྦྱོར་བའི་ནང་གི་བདག་
ཉིད་ཅན་གྱི་ཚུལ་ཡང་མི་འདོར་བར་སྤྲོ་བ་དེ་དག་ལ་ནི་བྱ་བ་དང་རྣལ་
802



འབྱོར་གྱི་ཆ་གཉིས་ལས་མཐུན་པའི་གཉིས་ཀའི་རྒྱུད་ཕྱག་ན་རྡོ་རྗེ་དབང་་་་
བསྐུར་བ་ཞེས་བྱ་བ་དང༌། ཞེས་དང་། རྣམ་སྣང་མངོན་བྱང་གི་ཚིག་འགྲེལ་
ལས། རྒྱུད་འདི་ཡང་ཐབས་དང་ཤེས་རབ་གཙོ་བོར་གྱུར་པ་སྦྱོར་བའི་རྒྱུད་
ཡིན་མོད་ཀྱི་བྱ་བ་ལ་མོས་པའི་གདུལ་བྱའི་འགྲོ་བ་རྣམས་གཟུང་བའི་ཕྱིར་
བྱ་བའི་རྗེས་སུ་མཐུན་པའི་སྤྱོད་པ་དག་ཀྱང་བསྟན་པས་བྱ་བའི་རྒྱུད་དམ་་་
གཉིས་ཀའི་རྒྱུད་ལྟ་བུར་སོ་སོར་བརྟགས་ཤིང་གྲགས་སོ། །ཞེས་སོ། །ནང་
ཐབས་ཤེས་རབ་ཀྱི་རྣལ་འབྱོར་སྒོམ་པ་གཙོ་བོར་གྱུར་པས་རྣལ་འབྱོར་གྱི་་་་་
རྒྱུད་དེ། དེ་ཉིད་སྣང་བ་ལས། རྒྱུད་འདི་སྒོམ་པ་གཙོ་བོར་གྱུར་པ་ཡིན་པས།
ཞེས་པ་དང་། འཇིག་རྟེན་གསུམ་རྒྱལ་གྱི་རྟོག་པའི་འགྲེལ་པ་ལས། དེ་ལས་
རྣལ་འབྱོར་ཞེས་བྱ་བ་ནི་སེམས་མཉམ་པར་བཞག་པའོ། །དེའི་མཐུས་
སྔགས་ཀྱི་སྒོ་ནས་བྱང་ཆུབ་སེམས་དཔའི་དགོས་པ་བསྒྲུབ་པའི་ཕྱིར་སྔགས་
དང་ཕྱག་རྒྱ་དང་དཀྱིལ་འཁོར་དང་དབང་སྦྱིན་པ་ལ་སོགས་པ་སྣ་ཚོགས་་་་
སྦྲེལ་ཞིང་བརྒྱུས་པས་རྣལ་འབྱོར་གྱི་རྒྱུད་ཅེས་བྱའོ། །ཞེས་དང༌། རྣམ་སྣང་
མངོན་བྱང་གི་ཚིག་འགྲེལ་ལས། འཕགས་པ་དེ་ཉིད་བསྡུས་པ་ལ་སོགས་པ་
ནང་གི་སྦྱོར་བ་གཙོ་བོར་གྱུར་པ་ཡིན་མོད་ཀྱི། ཕྱིའི་སྤྱོད་པ་རྣམས་ཀྱང་མེད་
པ་མ་ཡིན་ནོ། །ཞེས་གསུངས་སོ། །ཡང་ན་རྒྱ་ཆེ་བ་ཀུན་རྫོབ་ཀྱི་བདེན་པ་
ཀུན་ཤེས། ཟབ་པ་དོན་དམ་པའི་བདེན་པ་ཀུན་རིག་ནས་དེ་གཉིས་དབྱེར་
མེད་དུ་སྦྱོར་བའི་རྣལ་འབྱོར་གཙོ་བོར་སྟོན་པས་རྣལ་འབྱོར་གྱི་རྒྱུད་དེ། རྡོ་
རྗེ་རྩེ་མོར། རྣལ་འབྱོར་དོན་ནི་ཅི་ཡིན་བརྗོད། །ཆོས་རྒྱ་ཆེན་པོ་དམ་པ་
དང་། །ཟབ་མོའི་མཆོག་ཏུ་གྱུར་པ་སྟེ། །ཀུན་ཤེས་ཀུན་རིག་ལྡན་འབྱོར་པ། །
རྣལ་འབྱོར་དོན་དུ་བརྗོད་པར་བྱ། །ཞེས་སོ། །ཡང་ཐབས་ཤེས་དབྱེར་མེད་
803



དུ་སྦྱོར་བས་རྣལ་འབྱོར། རྒྱུད་ཐམས་ཅད་ཀྱི་མཆོག་ཏུ་གྱུར་པས་ན་ཆེན་པོ།
དེའི་གོང་ན་རྒྱུད་གཞན་མེད་པས་ན་བླ་ན་མེད་པ་སྟེ། གསང་འདུས་རྒྱུད་ཕྱི་
མ་ལས། ཨེ་མ་ཧོ་ཤིན་ཏུ་རྙེད་དཀའ་བ། །བྱང་ཆུབ་སྒྲུབ་པའི་ཐབས་འདི་
ཡིན། །རྒྱུད་ཀྱི་མཆོག་གི་མཆོག་གྱུར་པ། །གསང་བ་འདུས་པ་ཞེས་བྱའི་
རྒྱུད། །ཅེས་པ་དང༌། རྡོ་རྗེ་སྙིང་པོ་རྒྱན་གྱི་རྒྱུད་ལས། བཅོམ་ལྡན་དེ་བཞིན་
གཤེགས་ཀུན་གྱི། །ཡེ་ཤེས་ཞེས་པ་དྲི་མེད་པ། །བྱང་ཆུབ་སེམས་ནི་རིན་པོ་
ཆེ། །བླ་ན་མེད་པ་བཤད་དུ་གསོལ། །ཞེས་དང་། གུར་ལས་ཀྱང་། ཨེ་མའོ་
མཁའ་འགྲོ་མ་ཡི་རྒྱུད། །རྒྱུད་རྣམས་ཀུན་ལ་དམ་པ་སྟེ། །རྟོགས་སླའང་
རྟོགས་པར་དཀའ་བ་དང་། རེག་ན་མི་རིག་པ་ཉིད་དོ། །ཞེས་པའི་འགྲེལ་
པར། རྒྱུད་རྣམས་ཀུན་གྱི་བླ་མ་སྟེ། །ཞེས་པ་ནི་རྣལ་འབྱོར་གྱི་རྒྱུད་བླ་ན་
མེད་པ་སྟེ་བྱ་བ་དང་སྤྱོད་པའི་རྒྱུད་ལ་སོགས་པའི་བླ་མར་གྱུར་པའི་ཕྱིར་
རོ། །ཞེས་སོ། ། །
གསུམ་པ་ནི། དེ་ལྟར་རྒྱུད་སྡེ་བཞིའམ་ལྔ་ལ་སོགས་པར་གསུངས་པ་
ཐམས་ཅད་བསྡུ་ན་ཕྱི་ནང་གཉིས་སུ་འདུས་ཏེ། རྡོ་རྗེ་སྙིང་པོ་རྒྱན་གྱི་རྒྱུད་
ལས། ཕྱི་ནང་དབྱེ་བ་ཤེས་པ་ཡིས། །རྒྱུད་ཀྱི་དབྱེ་བ་ཤེས་པར་བྱ། །ནང་དུ་
བསྟན་པ་བླ་མ་ལས། །ཡང་དག་བླངས་ཏེ་བསྒྲུབ་པར་བྱ། །ཞེས་གསུངས་
ཤིང༌། ཕྱི་ནང་གི་ཁྱད་པར་ཡང་། རྡོ་རྗེ་སྙིང་པོ་རྒྱན་གྱི་རྒྱུད་ལས། ཕྱིར་
བཟློག་གཉིས་ཀྱི་ཆོ་ག་དང་། །ཁ་སྦྱོར་འབྱེད་པའི་ཆོ་ག་དང་། །གཏོར་མ་རྡོ་
རྗེའི་བཟླས་པ་དང༌། །དྲག་ཤུལ་སྒྲུབ་པའི་ཆོ་ག་དང༌། །རབ་ཏུ་གནས་དང་
དཀྱིལ་འཁོར་སྒྲུབ། །གསང་བའི་དེ་ཉིད་བཅུ་ཡིན་ནོ། །དཀྱིལ་འཁོར་ཏིང་
འཛིན་ཕྱག་རྒྱ་དང་། །སྟངས་སྟབས་འདུག་སྟངས་བཟླས་བརྗོད་དང་། །
804



སྦྱིན་སྲེག་མཆོད་པ་ལས་སྦྱར་དང་། །སླར་སྡུད་པ་ཡི་རྣམ་པ་ནི། །ཕྱི་ཡི་དེ་
ཉིད་བཅུ་ཡིན་ནོ། །ཞེས་རྣལ་འབྱོར་གྱི་རྒྱུད་ནས་གསུངས་པའི་དེ་ཉིད་བཅུ་
ལ་ཕྱིའི་དེ་ཉིད་བཅུ་རུ་བཤད་པའི་རིགས་པས་རྣལ་འབྱོར་གྱི་རྒྱུད་མན་ཆད་
ཕྱི་ཡིན་ལ། ཁྲོ་བོ་བཅུ་ལྟ་བུའི་སྲུང་འཁོར་བསྒོམ་པས་ཕྱིར་བཟློག་པ་དང༌།
བྲིས་པའི་སྲུང་འཁོར་གྱིས་ཕྱིར་བཟློག་པ་དང་། གསང་བའི་དབང་བསྐུར་
དང་། ཤེས་རབ་ཡེ་ཤེས་ཀྱི་དབང་བསྐུར་དང་། ཁ་སྦྱོར་དབྱེ་བའི་ཆོ་གས་
དགྲ་གསད་པ་དང་། གཏོར་མའི་ཆོ་ག་དང་། རྡོ་རྗེའི་བཟླས་པ་དང་། མ་
གྲུབ་ན་སྤོགས་པའི་ཆོ་ག་དྲག་ཤུལ་ལམ་བཙན་ཐབས་ཀྱི་སྒྲུབ་པ་སྟེ་ལྷ་གསད་
པའི་ཆོ་ག་དང་། རབ་གནས་དང་། དཀྱིལ་འཁོར་སྒྲུབ་པ་སྟེ་དེ་རྣམས་
གསང་བའི་དེ་ཁོ་ན་ཉིད་བཅུར་བཤད་པའི་རིགས་པས་དེ་རྣམས་སྟོན་པའི་
རྒྱུད་ནི་གསང་བའམ་ནང་ཡིན་པས་རྣལ་འབྱོར་བླ་མེད་ཀྱི་རྒྱུད་ནི་སྔགས་་་
ནང་ཡིན་ནོ། །སློབ་དཔོན་ཨ་བྷུས། རྡོ་རྗེ་འཆང་གིས་ཕྱི་ནང་རྡོ་རྗེ་བཞིན། །
རིམ་པར་བརྒྱུད་པ་སྙིང་ལ་གཟུང་བར་མཛོད། །དཀྱིལ་འཁོར་ལ་སོགས་ཆོ་
ག་ནི། །སྟོན་པས་རྒྱུད་སྡེ་གཉིས་སུ་སྤྲོས། །ཞེས་རྒྱུད་སྡེ་གཉིས་སུ་འདུས་
ཤིང་། དེ་ཡང་བྱ་བ་དང་སྤྱོད་པའི་རྒྱུད་ནི་ཕྱི་རྣལ་འབྱོར་དང་། རྣལ་འབྱོར་
བླ་མེད་གཉིས་ནང་དུ་བཞེད་པར་མངོན་ཏེ། ཕྱི་དང་གསང་བ་ཐེག་པ་
གསུམ། ཞེས་པའི་འགྲེལ་པར། མན་སྟེར། དམ་པའི་ཆོས་ཕྱིའི་ནི་བྱ་བའི་
རྒྱུད་ལ་སོགས་པའོ། །དེ་ལ་བྱ་བའི་རྒྱུད་ནི་དམ་ཚིག་གསུམ་གྱི་རྒྱལ་པོ་དང་།
འབྱུང་པོ་འདུལ་བྱེད་ལ་སོགས་པ་སྟེ། གང་དུ་ཁྲུས་དང་སྨྲ་བཅད་ལ་སོགས་
པ་རྣམས་ཀྱིས་བྱ་བ་ཕྱི་རོལ་གྱི་ལུགས་མ་དང་བྲིས་སྐུ་ལ་སོགས་པ་ལ་ལྷ་རུ་་་
དམིགས་པའོ། །སྤྱོད་པའི་རྒྱུད་ནི་རྣམ་པར་སྣང་མཛད་མངོན་པར་བྱང་
805



ཆུབ་པ་ལ་སོགས་པའོ། །གསང་བ་ནི་རྣལ་འབྱོར་གྱི་རྒྱུད་ལ་སོགས་པ་སྟེ།
རྣལ་འབྱོར་གྱི་རྒྱུད་ནི་དེ་ཁོ་ན་ཉིད་བསྡུས་པ་ལ་སོགས་པའོ། །རྣལ་འབྱོར་
བླ་མའི་རྒྱུད་ནི་འདུས་པ་ལ་སོགས་པའོ། །རྣལ་འབྱོར་བླ་ན་མེད་པའི་རྒྱུད་
ནི་རྣལ་འབྱོར་མའི་རྒྱུད་དོ། །ཞེས་གསུངས་པའི་ཕྱིར་རོ། །འདི་ལ་བོད་ཀྱི་བླ་
མ་དག སྟོན་པ་དང་། འཁོར་དང༌། གནས་དང་། མཆོད་རྫས་དང་། ལམ་
དང༌། དེ་ཁོ་ན་ཉིད་ཀྱི་ཁྱད་པར་ཏེ་དྲུག་ཏུ་བཞེད་དེ། རྣམ་སྣང་དང་ཤཱཀྱ་
ཐུབ་པ་ལ་སོགས་པ་སྟོན་པར་བྱས་པ་ནི། ཕྱི། རྡོ་རྗེ་འཆང་ངམ་ཧེ་རུ་ཀ་ལ་
སོགས་པ་སྟོན་པར་བྱས་པ་ནང་སྟེ། རྡོ་རྗེ་ཕྲེང་བ་ལས། རྡོ་རྗེ་སེམས་དཔའ་
འམ་རྡོ་རྗེ། །ཧེ་རུ་ཀ་དང་དུས་འཁོར་ལོ། །དང་པོའི་སངས་རྒྱས་ལ་སོགས་
མཚན། །ཞེས་རྒྱུད་སྟོན་པ་པོའི་མཚན་གྱི་རྣམ་གྲངས་སུ་གསུངས་པའི་ཕྱིར་
རོ། །རྣམ་སྣང་མངོན་བྱང་ལས། བཅོམ་ལྡན་རྣམ་སྣང་མཛད་ཆེན་གྱི། །ཕྱག་
ན་རྡོ་རྗེ་ཆེར་འགྱུར་ལ། །ལེགས་སོ་བུ་ཞེས་འདི་སྐད་གསུངས། །ཞེས་དང་།
འཇམ་དཔལ་རྩ་རྒྱུད་ལས། ཐུབ་པ་བདུན་པས་ཚིགས་བཅད་ནི། །སངས་
རྒྱས་གསུང་ནི་དག་པས་གསུངས། །ཞེས་གསུངས་པ་ལྟ་བུའོ། །འཁོར་ནི་
སྟོན་པ་ལས་རྒྱུད་ཐ་དད་པའི་ཕྱི། སྟོན་པ་ལས་རྒྱུད་ཐ་མི་དད་པའི་འཁོར་
ནང་པ་ཞེས་གསུངས་ཏེ། རྣལ་འབྱོར་གྱི་རྒྱུད་ལྟ་བུ་ལ་དེའི་ངེས་པ་མ་མཐོང་
ངོ༌། །གནས་ནི་འོག་མིན་དང་དགའ་ལྡན་ལ་སོགས་པར་གསུངས་པ་ཕྱི་པ།
རྡོ་རྗེ་བཙུན་མོའི་བྷ་གར་གསུངས་པ་རྣམས་ནང་པ་སྟེ། འཇམ་དཔལ་རྩ་
རྒྱུད་ལས། བཅོམ་ལྡན་འདས་གནས་གཙང་མའི་སྟེང་གི་ནམ་མཁའི་དཀྱིལ་
ན། ཞེས་པ་དང་། དེ་ཉིད་བསྡུས་པར། བཅོམ་ལྡན་འདས་འོག་མིན་ལྷའི་
རྒྱལ་པོའི་གནས་ན་བཞུགས་ཏེ། ཞེས་དང༌། རྡོ་རྗེ་རྩེ་མོ་ལས། འོག་མིན་
806



སྟུག་པོ་ཉམས་དགའ་ཞིང་། །སྟུག་པོའི་ཞིང་ཁམས་འཇིགས་མེད་པའོ། །དེ་
ནས་སངས་རྒྱས་རྣམས་ཀྱི་ཆོས། །རྫོགས་པར་ལོངས་སྤྱོད་ཚུལ་འདི་བྱུང༌། །
ཞེས་དང་། རྡོ་རྗེ་ཕྲེང་བར། ཨེ་ནི་གསང་བ་མཁའ་དབྱིངས་སམ། །བྷ་ག་
ཆོས་འབྱུང་པདྨ་ཡིན། །རྣལ་འབྱོར་སེངྒེའི་གདན་ལ་བཞུགས། །ཞེས་སོ། །
མཆོད་རྫས་ནི་མེ་ཏོག་ལ་སོགས་པ་ཕྱིའི་དངོས་པོ་དང་། ཕྱིའི་འདོད་ཡོན་
ལྔས་མཆོད་པ་གཙོ་ཆེ་བ་ཕྱི་པ། ནང་སེམས་ཅན་གྱི་ལུས་ལས་བྱུང་བའི་ཤ་
ལྔ་བདུད་རྩི་ལྔ་དང༌། ཕྱག་རྒྱའི་འདོད་ཡོན་ལྔས་མཆོད་པ་ནང་པ་སྟེ། རྡོ་རྗེ་
རྩེ་མོ་ལས། ལྷ་སོགས་བདག་གིར་མ་བྱས་པའི། །མེ་ཏོག་ཆུ་སྐྱེས་ཐང་སྐྱེས་
དག །ཐུབ་པའི་དབང་ཕྱུག་རྣམས་ལ་དབུལ། །ཞེས་སོགས་དང་། བདེ་
མཆོག་ཉུང་ངུའི་རྒྱུད་ལས། རང་རྫས་ཐིག་ལེ་སངས་རྒྱས་དང་། །བྱང་ཆུབ་
སེམས་དཔའ་མཆོད་པར་བྱ། །ཞེས་སོ། །ལམ་ནི་ཐར་པའི་འདྲ་འབག་
ལམ་དུ་བྱེད་པ་སངས་རྒྱ་བ་དང་ཚུལ་མཐུན་པར་ལྷ་བསྐྱེད་པ་ཕྱི་པ་ཞེས་་་་་
གསུངས་ཏེ། བྱ་སྤྱོད་ལ་ནི་དེ་བཞིན་ངེས་པ་མ་མཐོང་། རྣལ་འབྱོར་རྒྱུད་ལ་
དེ་བཞིན་ཡོད་དེ། རྩེ་མོ་ལས། དེ་ནས་བྱང་སེམས་རྣམ་འཕྲུལ་དུ། །སོ་སོའི་
སྐྱེ་བོས་མི་ནུས་སོ། །དེ་རྣམས་ཀྱིས་ནི་ཏིང་འཛིན་མཆོག །སེམས་ཉིད་ཀྱིས་
ནི་ཡང་དག་མཆོག །དང་པོའི་རྒྱུད་ལས་བཤད་པ་བཞིན། །སངས་རྒྱས་ཀྱི་
ནི་རྣམ་འཕྲུལ་བཤམ། །ཞེས་གསུངས་ལ། འཁོར་བའི་འདྲ་འབག་ལམ་དུ་
བྱེད་པ་སེམས་ཅན་སྐྱེ་གནས་བཞི་སྦྱོང་བ་དང་མཐུན་པར་ལྷ་བསྐྱེད་པ་ནང་
ངོ༌། །དེ་ཁོ་ན་ཉིད་ཀྱི་ཁྱད་པར་ནི་ལྷའི་དེ་ཁོ་ན་ཉིད་ཡེ་ཤེས་ལྔར་སྟོན་པ་ཕྱི་
པ། སེམས་ཅན་གྱི་ཕུང་པོ་དང་ཤ་ལྔ་བདུད་རྩི་ལྔ་ལ་སོགས་པའི་དེ་ཁོ་ན་
ཉིད་ཡེ་ཤེས་ལྔར་སྟོན་པ་ནང་པ་སྟེ། རྩེ་མོ་ལས། སངས་རྒྱས་ཐམས་ཅད་
807



ཡང་དག་བསྡུས། །ཆོས་དབྱིངས་བསྟན་པའི་ངོ་བོ་ཉིད། །གསང་བ་ཀུན་ཏུ་
ཁྱབ་པར་བསྡུས། །དབུས་སུ་མགོན་པོ་རྣམ་སྣང་མཛད། །ཅེས་རྣམ་སྣང་
ཆོས་ཀྱི་དབྱིངས་ཀྱི་ཡེ་ཤེས་མི་བསྐྱོད་པ་མེ་ལོང་ལྟ་བུའི་ཡེ་ཤེས་ལ་སོགས་་་་་
པར་གསུངས་ཤིང་། སྡོམ་འབྱུང་ལས། གཟུགས་དང་ཚོར་བ་འདུ་ཤེས་
དང་། །འདུ་བྱེད་རྣམ་ཤེས་ཉིད་ཀྱང་སྟེ། །མེ་ལོང་མཉམ་པ་ཉིད་དང་ནི། །
སོ་སོར་ཀུན་རྟོག་བྱ་གྲུབ་ཉིད། །ཆོས་དབྱིངས་ཤིན་ཏུ་རྣམ་དག་སྟེ། །ཡེ་ཤེས་
འདི་རྣམས་རབ་ཏུ་གནས། །རྣམ་པར་སྣང་མཛད་རིན་ཆེན་འབྱུང་། །སྣང་
མཐའ་དོན་ཡོད་མི་བསྐྱོད་ཉིད། །རྣམ་ལྔ་གཅིག་ཏུ་རྫོགས་བྱང་ཆུབ། །ཅེས་
དང་། རྡོ་རྗེ་སྙིང་པོ་རྒྱན་གྱི་རྒྱུད་ལས། དེ་བཞིན་གླང་ཆེན་རྟ་ཤ་དང༌། །བ་
ལང་ཁྱི་ཤ་ཤ་ཆེན་རྣམས། །ཡེ་ཤེས་ལྔ་ཡི་ངོ་བོའི་ཕྱིར། །དགའ་བའི་སེམས་
ཀྱིས་བཟའ་བར་བྱ། །ཞེས་སོགས་གསུངས་པའི་ཕྱིར་རོ། །འོན་ཀྱང་ལམ་གྱི་
ཁྱད་པར་ལ་བསྐྱེད་རིམ་གྱི་ཁྱད་པར་ཙམ་ལས་མི་གསུང་མོད་ཀྱི། སྨིན་བྱེད་
དབང་ལ་ཡང་ཁྱད་པར་ཡོད་དེ། རྣལ་འབྱོར་གྱི་རྒྱུད་མན་ཆད་དུ་གསང་
དབང་། ཤེས་རབ་ཡེ་ཤེས་ཀྱི་དབང་། དབང་བཞི་པ་དང་གསུམ་མ་
གསུངས་ལ། རྣལ་འབྱོར་ཆེན་པོར་གསུངས་པ་སྔར་གྱི་ཡེ་ཤེས་ཐིག་ལེའི་
ལུང་གིས་གྲུབ་བོ། །དེ་མི་འཐད་དེ། རྣལ་འབྱོར་གྱི་རྒྱུད་དུ་ཡང་གསང་བའི་
དབང་བསྐུར་བཤད་པའི་ཕྱིར་རོ་སྙམ་ན། དེ་ནི་ལྷ་དང་དཀྱིལ་འཁོར་གྱི་
དེ་ཁོ་ན་ཉིད་དང་། སློབ་དཔོན་གྱི་ལས་སྟོན་པ་ཙམ་ལ་མིང་བཏགས་པ་
ཡིན་པས་དོན་མི་འདྲའོ། །རྣལ་འབྱོར་གྱི་རྒྱུད་ཁ་ཅིག་ཏུ་ཤེས་རབ་ཡེ་ཤེས་
ཀྱི་དབང་བསྐུར་བ་ཞེས་གསུངས་པ་ཡང་མིང་ཙམ་ཡིན་གྱི་རྣལ་འབྱོར་ཆེན་
པོའི་རྒྱུད་དུ་གསུངས་པ་དང་མི་འདྲའོ། །གྲོལ་བྱེད་སྒྲུབ་ཐབས་ལའང་
808



བསྐྱེད་རིམ་དུ་མ་ཟད་བསྐྱེད་རིམ་ནི་ཐུན་མོང་པ་ཡིན་ལ། ཐུན་མོང་མ་
ཡིན་པ་རྫོགས་པའི་རིམ་པས་ཁྱད་པར་ཕྱེ་སྟེ། རྣལ་འབྱོར་གྱི་རྒྱུད་མན་ཆད་
དུ་རྫོགས་རིམ་གསལ་བར་གསུངས་པ་མེད་ལ་རྣལ་འབྱོར་ཆེན་པོར་རྫོགས་
པའི་རིམ་པ་གསལ་བར་གསུངས་པའི་ཕྱིར་རོ། །རྡོ་རྗེ་ཕྲེང་བ་ལས། བདག་
བྱིན་བརླབ་པའི་མཚན་ཉིད་གཅིག །གཟུང་དང་འཛིན་པ་རྣམ་སྤངས་པ། །
བག་ཆགས་རྣམ་རྟོག་རྣམ་པར་སྤངས། །ཚིག་གི་མདུད་པ་ཆ་ཡིས་སྟོང་། །
སྒོམ་དང་བསྒོམ་བྱ་རྣམ་པར་སྤངས། །སྟོང་ཉིད་ཡེ་ཤེས་མཚན་ཉིད་དོ། །
སྔགས་དང་ཕྱག་རྒྱ་དེ་ཉིད་ཆ། །རྣམ་པའི་དབྱེ་བ་དེ་བཞིན་སྤངས། །བྱ་བ་
སྤྱོད་པ་རྣལ་འབྱོར་གྱི། །རྒྱུད་རྣམས་ལ་ཡང་མ་གསུངས་སོ། །ཞེས་ཕྱིའི་རྒྱུད་
དུ་སྒྱུ་ལུས་དང༌། འོད་གསལ་གྱི་རྫོགས་རིམ་མ་བསྟན་པར་བཤད་པའི་ཕྱིར་
དང༌། རྡོ་རྗེ་སྙིང་པོ་རྒྱན་གྱི་རྒྱུད་ལས། ཨཱ་ལི་དང་ནི་ཀཱ་ལི་དང་། །དེ་བྱུང་ཟླ་
བ་རྣམ་པ་གཉིས། །མེ་ལོང་ལྟ་བུའི་ཡེ་ཤེས་ཏེ། །གཅིག་ཏུ་གྱུར་པ་མཉམ་
ཉིད་དོ། །ས་བོན་མཚན་མར་གྱུར་པ་ནི། །སོ་སོར་རྟོག་པར་ངས་བཤད་དོ། །
དེ་བྱུང་སངས་རྒྱས་ཐམས་ཅད་ཀྱིས། །འགྲོ་དོན་བྱེད་པ་བྱ་ནན་ཏན། །
གཟུགས་བརྙན་རྫོགས་པ་ཆོས་དབྱིངས་ཏེ། །ལྷ་ཡི་དབང་པོ་སངས་རྒྱས་
བསྐྱེད། །དེ་ལ་བར་མ་ཁུ་བས་བསྐྱེད། །བསྐུར་བར་རང་ནི་ལྷར་བསྐྱེད་
ནས། །བྱིན་གྱིས་བརླབ་པ་བྱ་བ་ནི། །རྒྱུད་རྣམས་ཀྱི་ནི་ཐུན་མོང་ངོ༌། །
གསང་དང་གསང་ཆེན་ཤིན་ཏུ་གསང་། །རྣལ་འབྱོར་རྣལ་འབྱོར་ཆེན་པོ་
དང་། །རྗེས་སུ་རྣལ་འབྱོར་ཞེས་བྱ་དང་། །སྟོང་པ་དང་ནི་ཤིན་ཏུ་སྟོང༌། །
ཆེན་པོ་སྟོང་པ་ཞེས་བྱ་དང༌། །དགའ་དང་དགའ་བ་བར་མ་དང༌། །དགའ་
བྲལ་གྱི་ནི་དགའ་བ་རྣམས། །རྒྱུད་རྣམས་ཀུན་གྱི་སྤྱི་བོའོ། །ཞེས་བསྐྱེད་པའི་
809



རིམ་པ་ནི་རྒྱུད་ཀུན་གྱི་ཐུན་མོང་བ་དང༌། གསང་བ་བསྐྱེད་རིམ་རྡོར་བཟླས་
དང་། གསང་ཆེན་བདག་བྱིན་གྱིས་བརླབ་པའི་རིམ་པ་དང་། ཤིན་
ཏུ་གསང་བ་མངོན་པར་བྱང་ཆུབ་པའི་རིམ་པ་སོགས་རྫོགས་རིམ་ནི་རྒྱུད་་་་་
རྣམས་ཀུན་གྱི་སྤྱི་བོ་སྟེ་རྩེ་མོའམ་མཆོག་ཡིན་པས་ཐུན་མོང་མ་ཡིན་པའོ། །
དེ་བཞིན་དུ་བརྟན་བྱེད་ཀྱི་ཡན་ལག་སྤྱོད་པ་དང་། བསྲུང་བྱ་དང་། བཟའ་
བྱའི་དམ་ཚིག་སོགས་ལའང་ཁྱད་ཡོད་དེ། གོང་དུ་རྒྱུད་སྡེའི་ཁྱད་པར་
བཤད་པའི་སྐབས་བཞིན་ཤེས་པར་བྱའོ། །
810



བཞི་པ།
རྒྱུད་སྡེ་དེ་སངས་རྒྱས་ཀྱིས་ཇི་ལྟར་
གསུངས་པའི་ཚུལ།
གསུམ་པ་ལ། རྡོ་རྗེའི་ཐེག་པ་སངས་རྒྱས་ཀྱི་བཀའ་མ་ཡིན་པའི་རྩོད་
པ་སྤང་། སངས་རྒྱས་ཀྱི་བཀའ་ཡིན་པར་སྒྲུབ། ཇི་ལྟར་གསུངས་པའི་ཚུལ་
དངོས་དང་གསུམ་གྱི་དང་པོ་ནི། བསོད་ནམས་མ་ཡིན་པ་ཆེན་པོ་བསགས་
པ། རང་བཟོའི་རྣམ་རྟོག་གིས་རྒྱུད་དཀྲུགས་པ། བདུད་ཀྱི་ཐིབས་ཀྱིས་ནོན་
པ་ཁ་ཅིག རྡོ་རྗེ་ཐེག་པ་འདི་སངས་རྒྱས་ཀྱི་བཀའ་མ་ཡིན་ཏེ། སངས་རྒྱས་
ཀྱི་རྒྱུ་ནི་བྱང་ཆུབ་ཏུ་སེམས་བསྐྱེད་ནས་ཕ་རོལ་ཏུ་ཕྱིན་པ་དྲུག་ལ་སློབ་པ་་་་
ཡིན་ལ། གསང་སྔགས་ནས་དེ་དང་འགལ་བ་དབང་དང་མངོན་སྤྱོད་ལ་
སོགས་པའི་ལས་བསྟན་ཅིང་དེ་དག་ནི་ཆགས་སྡང་གི་རྒྱུ་ལས་བྱུང་བ་ཡིན་་་་
པས་ངན་འགྲོའི་རྒྱུ་ཡིན་ཏེ། དྲན་པ་ཉེར་གཞག་གི་ཚིག་ལེའུར་བྱས་པ་ལས།
འདོད་ཆགས་ཀྱིས་ནི་གདུངས་པ་རྣམས། །ངང་པ་ཕུག་རོན་ལ་སོགས་
དང་། །བོང་བུ་འདོད་ཆགས་ཅན་རྣམས་ཀྱི། །སྐྱེ་གནས་སྲིན་སོགས་སྐྱེ་
གནས་སྐྱེ། །ཞེས་སོགས་བཤད་པའི་ཕྱིར་དང་། བཤང་གཅི་ཟས་སུ་ཟ་
བ་ལ་སོགས་པ་འཇིག་རྟེན་ཕལ་པ་རྣམས་ཀྱིས་ཀྱང་སྨད་ཅིང་སྤངས་པ་ཡིན་
ན། མཁས་པ་སྙིང་རྗེ་ཆེན་པོ་དང་ལྡན་པ་རྣམས་ཇི་ལྟར་དེ་ལ་འཇུག་ཅིང་།
ཞུགས་ཀྱང་སངས་རྒྱས་ཀྱི་རྒྱུར་མི་འགྱུར་བས་དེ་ལྟ་བུ་སྟོན་པའི་གཞུང་རྣམས་
ནི་སངས་རྒྱས་ཀྱི་བཀའ་མ་ཡིན་གྱི་སྒྲིན་པོ་རྣམས་ཀྱིས་སྦྱར་བ་ལྟ་བུར་ཤེས་
སོ་སྙམ་ན། འདི་ནི་བདག་ཉིད་ལ་ཕུང་ཁྲོལ་ཆེན་པོ་སྐྱེད་པའི་ཚིག་སྟེ། རྡོ་
རྗེའི་ཐེག་པ་ནི་ཕ་རོལ་ཏུ་ཕྱིན་པའི་ཐེག་པ་ཆེན་པོ་ལས་དུ་མས་ཁྱད་པར་་་་་
-
，
811



འཕགས་པར་གོང་དུ་བསྒྲུབས་ཟིན་ལ། དེར་གསུངས་པའི་དབང་དང་
མངོན་སྤྱོད་ལ་སོགས་པའི་ལས་སངས་རྒྱས་ཀྱི་རྒྱུར་མི་འགྱུར་བའི་རྒྱུ་མཚན་
ཅི། བྱམས་སོགས་ཀྱིས་ཀུན་ནས་བསླངས་པའི་སྦྱིན་སོགས་དང་འགལ་བའི་
ཕྱིར་རོ་ཞེ་ན། དེ་ཅི། ཕན་ཚུན་སྤངས་འགལ་ཡིན་པའི་ཕྱིར་རོ་ཞེ་ན།
བྱམས་སྙིང་རྗེ་ཡང་འགལ་བས་སངས་རྒྱས་ཀྱི་རྒྱུ་མིན་པར་འགྱུར་རོ། །ལྷན་
ཅིག་མི་གནས་འགལ་ཡིན་པའི་ཕྱིར་ཞེ་ན། སྔགས་པ་ལ་ཡང་བྱང་ཆུབ་ཏུ་
སེམས་བསྐྱེད་དེ་བྱམས་སོགས་ཀྱིས་ཀུན་ནས་བསླངས་པའི་སྦྱིན་སོགས་ཡོད་
པའི་ཕྱིར། དབང་དང་མངོན་སྤྱོད་སོགས་ཀྱང་ཆགས་སྡང་གིས་ཀུན་ནས་
བསླངས་པར་མི་འགྱུར་ཏེ་སྙིང་རྗེ་ཆེན་པོས་ཀུན་ནས་བསླངས་ནས་གཞན་
ལ་ཕུགས་སུ་ཕན་པའི་དོན་དུ་མངོན་སྤྱོད་བྱེད་པ་ཡིན་ཏེ། ཇི་སྐད་དུ། ཉི་
མའི་ཟེར་གྱིས་གདུངས་པའི་མཚོ་ཆེན་དང༌། །མཉམ་པའི་གཟུགས་སུ་སྙིང་
རྗེ་ཆེན་པོས་ཁྲོ། །ནང་ན་ཁ་བ་ལྟར་བསིལ་ཕྱི་རོལ་ཏུ། །རྩུབ་པ་ཉིད་ཀྱིས་
འགྲོ་བ་སྐྱོང་བར་བྱེད། །ཅེས་གསུངས་པས། སྙིང་རྗེ་ཆེན་པོས་ཀུན་ནས་
བསླངས་ནས་གཞན་དོན་ཁོ་ནར་བྱེད་པ་ཡིན་ནོ། །དེ་ཡང་སྲོག་གཅོད་པ་ལ་
སོགས་པས་སྡིག་པ་ལས་ལྡོག་པར་མི་ནུས་པ། མ་ལྡོག་ན་ཉེས་སྤྱོད་བྱས་ནས་
དམྱལ་བར་ལྷུང་ངེས་པ་ལ། བདག་གཞན་བརྗེ་བའི་བྱང་ཆུབ་ཀྱི་སེམས་
ཀྱིས་གཞན་ཕ་རོལ་པོ་དམྱལ་བར་འགྲོ་བ་ལས་བསྐྱབ་པའི་དོན་དུ་གཤིན་རྗེ་
གཤེད་ལ་སོགས་པའི་ཏིང་ངེ་འཛིན་དང་། སྔགས་དང༌། རྒྱུད་ཀྱི་སྦྱོར་བས་
གསད་པའི་ལས་བྱ་བར་བསྟན་པ་ཡིན་ཏེ། དཔེར་ན་དེད་དཔོན་ཐབས་
ལ་མཁས་པས་ཕྱིར་མི་ལྡོག་པའི་བྱང་སེམས་ལྔ་བརྒྱ་གསོད་པའི་བསམ་ངན་
སྐྱེས་པའི་མི་ནག་པོ་ལ་མདུང་ཐུང་གིས་བསྣུན་ནས་བསད་པས་བསྐལ་པ་་་་
812



མང་པོའི་ཚོགས་འདུམས་པར་བཤད་པ་ལྟ་བུའོ། །དེ་ལྟ་མ་ཡིན་པར་བྱང་ .
ཆུབ་ཀྱི་སེམས་དང་བྲལ་བས་མངོན་སྤྱོད་ཀྱི་ལས་བྱས་ན་གསང་སྔགས་ཀྱི་རྩ་
ལྟུང་འབྱུང་ཞིང་དམྱལ་བར་ལྟུང་བར་འགྱུར་ཏེ། འཇམ་དཔལ་རྩ་རྒྱུད་ལས།
བློ་ལྡན་སྙིང་པོ་ཐིག་ལེ་ཡི། །རྒྱལ་པོ་དེ་ཡི་བློན་པོ་ནི། །ཙ་ནག་ཀྱ་ཞེས་རྣམ་
གྲགས་པ། །བྲམ་ཟེའི་ཁྱེའུས་ཁྲོ་བོ་འགྲུབ། །གཤིན་རྗེ་གཤེད་ཅེས་བྱ་བ་ནི། །
བློ་ངན་དེས་ནི་དེ་ཡང་འགྲུབ། །དེས་ནི་ཁྲོ་བས་ཟིལ་ནོན་ནས། །སྲོག་ཆགས་
དག་གི་འཚོ་བ་བཅད། །དེ་ཚེ་རྒྱལ་པོ་གསུམ་གྱི་བར། །ཤིན་ཏུ་མི་བཟད་
སྡིག་པ་བྱས། །དེར་ནི་དུས་རིང་འཚོ་བ་ཡི། །བྲམ་ཟེ་ངན་པ་འབྱུང་བར་
འགྱུར། །དེ་ཡི་སྔགས་ཀྱི་མཐུ་ཡིས་ནི། །ལུས་དེས་ལྷ་མིན་བསྟེན་པར་བྱེད། །
ལྷ་མིན་ལུས་ལ་ཞུགས་ནས་ནི། །དེ་ནི་དུས་རིང་འཚོ་བར་བྱེད། །དེ་ནས་
ལུས་དེ་ཞིག་ནས་ཀྱང་། །མནར་མེད་དམྱལ་བར་ཡང་དག་འགྲོ། །དེ་ནས་
དམྱལ་བའི་སྡུག་བསྔལ་དེ། །བློ་ངན་དེས་ནི་རྗེས་སུ་མྱོང་། །ཞེས་བཤད་པའི་
ཕྱིར་རོ། །ཡང་ན་ཁྲོ་བོའི་རིགས་ཀྱི་ཏིང་ངེ་འཛིན་གྱིས་རེ་ཞིག་དེའི་སྲོག་
བཀུག་ནས་བཅད་དེ། ཚར་ཆོད་པ་དང་། སླར་སྲོག་དེའི་ལུས་ལ་བཅུག་
ནས་འཚོ་བར་བྱེད་པ་གསད་པ་དང་གསོ་བ་ནུས་པས་བྱེད་པ་ཡིན་གྱི་རྣམ་
པ་ཐམས་ཅད་དུ་སྲོག་གཅོད་པ་ནི་མ་ཡིན་ཏེ། དྲི་མེད་འོད་ལས། འདིར་
རྣལ་འབྱོར་པ་ཡིས་ཉིན་དང་མཚན་མོར་སྲོག་གཅོད་པ་དག་བྱ་བ་དེ་ནི་་་་་
ཐམས་ཅད་མཁྱེན་པའི་འབྲས་བུ་ཐོབ་པའི་སླད་དུ་རང་གི་ལུས་ལ་སོགས་་་་
ཉམས་པ་ལ་གསུངས་པ་སྟེ་ཕྱི་རོལ་ཏུ་སྲོག་གཅོད་པ་ནི་མ་ཡིན་ནོ། །འདིར་
ཕྱི་རོལ་ཏུ་གདུལ་དཀའ་བ་འདུལ་བའི་སླད་དུ་སྲོག་བཅད་པར་གསུངས་པ་
གང་ཡིན་པ་དེ་ནི་དེ་རྣམས་ཀྱི་སྲོག་རྣལ་འབྱོར་གྱི་སྟོབས་ཀྱིས་བཀུག་པ་་་་་་
813



，
སླར་ཡང་ལུས་དེ་ཉིད་ལ་རྣལ་འབྱོར་པས་གཞུག་པར་བྱའོ། །དེ་ལྟར་ན་
གདུལ་དཀའ་བ་འདུལ་བ་པོར་འགྱུར་ཏེ་གདུལ་དཀའ་བ་མཐར་བྱེད་པ་ནི་
མ་ཡིན་ནོ། །ཞེས་གྲུབ་བོ། །དེ་བཞིན་དུ་ཕ་རོལ་པོ་དུད་འགྲོར་འགྲོ་བ་
བཟློག་པའི་ཕྱིར་ཆུང་མ་འཕྲོག་པ་དང་། ཡི་དྭགས་ཀྱི་འགྲོ་བར་འགྲོ་བ་
བཟློག་པའི་ཕྱིར་རྫས་དབྲོག་པ་དང་། ལམ་མ་ཡིན་པར་ལྟུང་བ་རྣམས་
གདོན་པའི་དོན་དུ་རྫུན་སྨྲ་བ་ལ་སོགས་པ་རྣམས་སྙིང་རྗེས་ཀུན་ནས་་་་
བསླངས་ནས་གཉིས་སུ་མེད་པའི་ཡེ་ཤེས་ཀྱི་སྒོ་ནས་བྱ་བ་ལ་དགོངས་ནས་
བྱ་བ་དེ་དག་ལ་དགའ་བའི་སེམས་ཅན་དྲང་བའི་དོན་དུ་གསུངས་པ་ཡིན་
ཏེ། དྲི་མེད་འོད་ལས། འདིར་ཐམས་ཅད་མཁྱེན་པའི་གསུང་ཐམས་ཅད་ཀྱི་
སྐད་སེམས་ཅན་ཐམས་ཅད་ཀྱི་སྙིང་ལ་རང་རང་གི་སྐད་གཞན་གྱིས་འགྱུར་
བ་གང་ཡིན་པ་དེ་ཉིད་ནི་རབ་ཏུ་མི་གནས་པ་སྟེ་སེམས་ཅན་ཐམས་ཅད་ཀྱི་
སྐད་ཡིན་པ་ཉིད་ཀྱི་ཕྱིར་རོ། །རབ་ཏུ་མི་གནས་པ་ཉིད་ཀྱི་ཕྱིར་རྫུན་དུ་སྨྲ་བ་
གསུངས་སོ། །ཕྱི་རོལ་ཏུ་ཡང་སེམས་ཅན་གྱི་སླད་དུ། སྒྱུ་འཕྲུལ་ཆེན་མོ་དྲག་
ཆེན་མོ། །འབྱུང་དང་སྡུད་པར་བྱེད་པ་མོ། །ཞེས་པ་ལ་སོགས་པའི་གསུང་ནི་
གདུལ་བྱའི་དོན་དུའོ། །དེ་བཞིན་དུ། དབང་པོ་གཉིས་སྐྱེས་བདེ་དེ་ཉིད། །
སངས་རྒྱས་ཉིད་ཀྱི་འབྲས་བུ་སྟེར། །རྡོ་རྗེ་འཛིན་པའི་རྣམ་པ་ཡི། །བུད་མེད་
རྡོ་རྗེ་བཙུན་མོའོ། །ཞེས་པ་ལ་སོགས་པའི་གསུང་ནི་རྫུན་དུ་སྨྲ་བ་སྟེ། སེམས་
ཅན་རྣམས་བསླུ་བའི་སླད་དུ་སངས་རྒྱས་པའི་རྣལ་འབྱོར་པ་རྣམས་ཀྱི་བསླུ་
བ་ཅན་གྱི་ཚིག་ནི་མ་ཡིན་ནོ། །ཞེས་པ་སྟེ། གྲུབ་པའི་སླད་དུའོ། །འདིར་ལུས་
སྒྲིབ་པ་མེད་པར་སྐྱེས་པར་གྱུར་པ་ན་གང་ཞིག་ཐམས་ཅད་མཁྱེན་པའི་ས་་་
བཅུ་གཉིས་པ་རྣམས་འཛིན་པ་དེ་ནི་རྣལ་འབྱོར་པའི་བརྐུས་ཏེ་འཛིན་པར་
814



གསུངས་སོ། །ཕྱི་རོལ་ཏུ་ཡང་སེམས་ཅན་ལ་ཕན་པའི་ཆེད་དུ་གཏེར་ལ་
སོགས་པ་དབྱུང་བར་བྱ་སྟེ། གཏེར་སྲུང་པ་པོ་རྣམས་ངན་འགྲོ་ལས་གྲོལ་
བར་བྱ་བའི་དོན་དུའོ། །ཁུ་བའི་ཐིག་ལེ་མ་ལྷུང་བ་ལས། བདེ་བར་འགྱུར་བ་
གང་ཡིན་པ་དེ་ནི། གཞན་གྱི་བུད་མེད་བསྟེན་པའོ། །གཞན་གྱི་བུད་མེད་ནི།
ཤེས་རབ་ཀྱི་ཕ་རོལ་ཏུ་ཕྱིན་མ་སྟེ་འཁོར་བའི་ཕ་རོལ་ཏུ་སོན་མའོ། །གཞན་
ནི་རྡོ་རྗེ་སེམས་དཔའ་སྟེ། འཁོར་བའི་ཕ་རོལ་སོན་པའོ། །དེའི་བུད་མེད་ནི།
གཞན་གྱི་བུད་མེད་དེ། རྣལ་འབྱོར་པ་རྣམས་ཀྱིས་ཆགས་བྲལ་མིན་པ་ལས་
ཤེས་པ་མི་འགྱུར་བའི་བདེ་བ་ལས་དེ་བསྟན་པའོ། །ཕྱི་རོལ་ཏུ་ཡང་དབང་
ལ་སོགས་པའི་དུས་སུ་སྦྱིན་པ་པོས་རང་གི་ཆུང་མ་ལ་སོགས་པ་གང་བྱིན་པ་
དེ་བསྟེན་པ་ནི་གཞན་གྱི་བུད་མེད་བསྟེན་པ་སྟེ། ཆགས་བྲལ་མིན་པ་ལས་
ཤེས་པ་ནི། ཇི་ལྟར་བདག་ལ་དམ་ཚིག་ཅན་རྣམས་དམ་ཚིག་ཉམས་པ་ལས་
ཆགས་བྲལ་དུ་མི་འགྱུར་བའོ་ཞེས་པའི་དོན་ཏོ། །ཞེས་གསུངས་ཤིང་།
དགོངས་པ་ལུང་སྟོན་ལས་ཀྱང༌། གང་ཞིག་ཕུང་སོགས་དངོས་མེད་པ། །ཞི་
གནས་ལས་བྱུང་སེམས་ཀྱིས་བྱས། །དེ་ནི་སྲོག་གཅོད་བྱེད་པ་སྟེ། །ཐེག་པ་
མཆོག་ལ་གནས་པ་ཡིན། །ནང་དང་དེ་བཞིན་ཕྱི་རོལ་དག །རྟེན་འབྲེལ་
གཉིས་སུ་སྟོན་པ་ནི། །དེ་ནི་རྫུན་སྨྲ་དགའ་བ་སྟེ། །གནས་མེད་ལ་གནས་
རྣལ་འབྱོར་པའོ། །དེ་ནི་རྫས་སུ་ཤེས་བྱ་སྟེ། །དེ་འཕྲོག་ངང་ཚུལ་གང་ཡིན་
པ། །གཞན་གྱི་ནོར་ལ་ཆགས་པར་འདོད། །གང་ཞིག་དེ་ཉིད་དངོས་གཅིག་
པ། །དེ་བཞིན་ཉིད་ལ་རྟག་སྦྱོར་བ། །སེམས་ཅན་དེ་དེ་འདོད་ལ་དགའ། །
སྒྲུབ་པ་མཆོག་ལ་དམ་པར་གྱུར། །ཞེས་གསུངས་སོ། །དེ་ལྟ་མ་ཡིན་པར་སྡིག་
པའི་ལས་དེ་དག་སྤྱད་ན་བྱང་ཆུབ་ཀྱི་རྒྱུར་འགྱུར་བ་ལྟ་ཅི་སྨོས་ཏེ། ངན་
815



སོང་དུ་འགྲོ་བར་འགྱུར་ཏེ། དགོངས་པ་ལུང་སྟོན་ལས། མ་འོངས་སྐྱེ་བོ་
མཐོང་ནས་ནི། །གང་ཞིག་ཁྱོད་ཀྱིས་ང་དྲིས་པ། །ལེགས་སོ་ལེགས་སོ་སེམས་
དཔའ་ཆེ། །གསང་བའི་བདག་པོ་ཁྱོད་ལེགས་སོ། །སྨྲས་དོན་ཇི་ལྟ་ཇི་ལྟ་
བར། །དེ་ལྟར་ཁྱོད་ལ་ལུང་བསྟན་བྱ། །མ་འོངས་དུས་སུ་མི་རྣམས་ནི། །
འཇིག་རྟེན་རྒྱང་ཕན་མཆོག་གཞོལ་འགྱུར། །ལོག་པར་ལྟ་བ་ལ་གནས་ཏེ། །
ཅི་དགའ་བར་ཡང་སྤྱོད་པར་བྱེད། །ལ་ལ་གླུ་དང་གར་ལ་དགའ། །རྒོད་དང་
སྒེག་ལ་མཆོག་ཏུ་གཞོལ། །དྲི་དང་ཕྲེང་བ་ལ་དགའ་ཞིང་། །དེ་བཞིན་འཁྲིག་
པ་ལ་དགར་འགྱུར། །རྨོངས་པ་ལ་ལ་སྡང་བ་དང་། །དེ་བཞིན་གཏི་མུག་ལ་
རབ་གཞོལ། །ལ་ལ་དེ་བཞིན་འདོད་ཆགས་ཞེན། །ཤེས་པ་གཞན་དག་
འདོད་པར་འགྱུར། །ཉ་དང་ཤ་དང་དེ་བཞིན་ཆང་། །བཤང་གཅི་ཁུ་བ་ཁྲག་
རྣམས་ནི། །སྐྱེས་བུ་གླེན་པ་ཟ་བྱེད་ཅིང་། །མེད་པར་སྨྲ་བ་ཆོས་སུ་སྒྲོག །མ་
དང་སྲིང་མོ་ལ་སོགས་པ། །བགྲོད་མིན་ལ་ནི་བགྲོད་པ་དང་། །ཕ་དང་མ་
ཡང་གསོད་པ་དང༌། །དེ་བཞིན་སྲོག་ཆགས་གཞན་རྣམས་གསོད། །རྫུན་གྱི་
ཚིག་ཉིད་སྨྲ་བ་དང་། །ཁྱད་པར་དུ་ཡང་རྐུ་བ་དང་། །གཞན་གྱི་ཆུང་མའི་
ཐད་འགྲོ་ཞིང་། །སྨད་པ་གཞན་ཡང་བྱེད་པར་འགྱུར། །ལ་ལ་དམ་ཆོས་སྤོང་
བ་དང་། །དེ་བཞིན་མཚམས་མེད་བྱེད་པ་སྟེ། །སྣ་ཚོགས་སྡིག་པ་བྱས་ནས་
ཀྱང་། །སྔགས་པ་དངོས་གྲུབ་འདོད་པར་འགྱུར། །གཟེར་ནད་དུག་དང་
སྦྱར་བའི་དུག །སྣ་ཚོགས་ནད་ནི་མི་བཟད་པ། །འདི་རྣམས་ཀྱིས་ནི་གཟེར་
གྱུར་ནས། །འགྱུར་བར་བྱེད་པའི་རྨོངས་པ་དེ། །མི་བཟད་སྡིག་པ་བྱས་པ་
དང༌། །ལོག་པར་ལྟ་ལ་མཆོག་གཞོལ་རྣམས། །ངན་སོང་གསུམ་དུ་འགྲོ་
བར་འགྱུར། །ཞེས་གསུངས་ཤིང་སྲོག་གཅོད་པ་ལ་སོགས་པའི་ལས་མི་དགེ་
816



བ་རྣམས་བྱ་བའི་རྒྱུད་ནས་བཟུང་སྟེ་རྣལ་འབྱོར་བླ་མེད་ཀྱི་རྒྱུད་ཀྱི་བར་དུ་
སྤང་བྱའི་དམ་ཚིག་ཏུ་གསུངས་ཏེ། དཔུང་བཟང་ལས། ཚིག་རྩུབ་ཕྲ་མ་
འཁྱལ་པ་སྨྲ་བ་དང་། །གཞན་གྱི་བུད་མེད་བགྲོད་དང་རྫུན་སྨྲ་དང༌། །རྐུ་
དང་གཞན་གྱི་སྲོག་གཅོད་བྱེད་པ་དང་། །ཆང་དད་བྱེད་པ་རྟག་ཏུ་སྤང་
བར་བྱ། །ཞེས་དང་། རྒྱལ་བ་ངས་གསུངས་སོ་སོ་ཐར་པ་ཡི། །ཚུལ་ཁྲིམས་
རྣམ་དག་འདུལ་བ་མ་ལུས་ལས། །སྔགས་པ་ཁྱིམ་པས་རྟགས་དང་ཆོ་ག་
སྤང་། །ལྷག་མ་རྣམས་ནི་ཉམས་སུ་བླང་བར་བྱ། །ཞེས་ཁྱིམ་པ་ཡིན་ཡང་
རབ་ཏུ་བྱུང་བའི་རྟགས་དང་ཆོ་ག་མ་གཏོགས་པ་རབ་བྱུང་དང་ཁྱད་མེད་་་
པར་བསྲུང་དགོས་པར་བཤད་པའི་ཕྱིར་ཏེ། སྔར་དམ་ཚིག་གི་སྐབས་སུ་
ཁྱད་པར་ཇི་སྐད་བཤད་པ་བཞིན་ནོ། །རྣལ་འབྱོར་བླ་མེད་ལ་ཡང་། དུས་
འཁོར་ལས། འཚེ་དང་མི་བདེན་གཞན་གྱི་བུད་མེད་སྤང་བྱ་གཞན་གྱི་ནོར་
དང་ཆང་གི་བཏུང་བ་དེ་བཞིན་ཉིད། །འཁོར་བར་རྡོ་རྗེའི་ཞགས་པ་དག་སྟེ་
རང་གི་དགེ་བ་འཇོམས་བྱེད་སྡིག་པ་ལྔ་པོ་འདི་དག་གོ །གང་ཞིག་གང་གི་
དུས་སུ་བྱུང་བ་ལྷ་དང་མི་ཡི་བླ་མ་དེ་ཡི་མཚན་གྱིས་རབ་སྦྱིན་བྱ། །སྣ་ཚོགས་
གཙོ་བོའི་བཀའ་འདི་སྲིད་པའི་འཇིགས་པ་འཇོམས་པ་དག་སྟེ་ཁྱོད་ཀྱིས་་་་་
ཀྱང་ནི་བསྐྱང་བར་བྱ། །ཆོ་ལོ་ཁ་ན་མ་ཐོ་བཅས་པའི་ཟས་དང་ཚིག་ངན་
ཀློག་དང་འབྱུང་པོ་ལྷ་མིན་དབང་པོའི་ཆོས། །བ་ལང་བྱིས་པ་བུད་མེད་སྐྱེས་
པ་རྣམས་དང་ལྷ་མིའི་བླ་མ་གསོད་པ་ལྔ་ནི་མི་བྱ་འོ། །གྲོགས་པོ་རྗེ་བོ་རྣམས་
དང་ལྷ་དང་མི་ཡི་བླ་མ་དགེ་འདུན་ཡིད་བརྟན་རྣམས་ལ་འཁུ་བ་ཡང་། །
དབང་པོ་རྣམས་ནི་ཆགས་པ་དག་སྟེ་དེ་ལྟར་སྲིད་པའི་བདག་པོ་དག་གི་
བརྟུལ་ཞུགས་ཉི་ཤུ་ལྔ། །ཞེས་གསུངས་ཤིང་། གསང་འདུས་དང་བདེ་མཆོག་



ལ་སོགས་པའི་དཀྱིལ་ཆོག་དག་ལས་ཀྱང་། ཁྱོད་ཀྱིས་སྲོག་ཆགས་གསད་མི་
བྱ། །མ་བྱིན་པར་ཡང་མི་བླང་ངོ་། །ཞེས་སོགས་འབྱུང་བའི་ཕྱིར་རོ། །འོ་ན་
མི་དགེ་བ་བཅུ་སྤང་དགོས་ན། །མ་དང་སྲིང་མོ་བུ་མོ་ལ། །བརྟེན་ན་མྱུར་དུ་
འགྲུབ་པར་འགྱུར། །ཞེས་དང༌། བྱོལ་སོང་ལས་ཀྱང་རབ་ཏུ་བརྟག །
ཅེས་གསང་བ་འདུས་པ་ལས་འབྱུང་བ་དང་འགལ་ལོ་ཞེ་ན། སྐྱོན་མེད་དེ།
དེ་དག་སྒྲ་ཇི་བཞིན་པ་མ་ཡིན་གྱི་དྲང་བའི་དོན་དགོངས་པ་ཅན་ཏེ་ཁྱབ་་་་
འཇུག་ལ་སོགས་པས་བཤད་པའི་འཇིག་རྟེན་པའི་འཆོལ་པའི་རྒྱུད་ལས། མ་
ལ་སོགས་པ་ལ་ལོག་པར་སྤྱོད་པར་བསྟན་པ་ལ་དགའ་བའི་གང་ཟག་དག་་་
རང་གི་གཞུང་དང་མཐུན་པའི་ཚིག་བསྟན་པས་དགའ་བ་སྐྱེས་ནས་རྒྱུད་ལ་
གཞུག་པའི་དོན་དུ་གསུངས་ལ་དགོངས་གཞི་ནི་དྲང་དོན་དུ་མ་དང་སྲིང་མོ་
དང་བུ་མོ་དང་འདྲ་བར་ཕན་པར་འདོད་པའི་རང་རིགས་ཀྱི་ཕྱག་རྒྱ་ལ་
དགོངས་ལ་ངེས་དོན་ དུ་ སྐུ་ གསུམ་གྱི་འོད་གསལ་ལ་དགོངས་པ་ཡིན་ཏེ།
དགོངས་པ་ལུང་སྟོན་ལས། ཤེས་རབ་ཕ་རོལ་ཕྱིན་ཤེས་རབ། །ཆོས་ཀྱི་སྐུ་ནི་
མ་གཅིག་པུ། །གཉིས་མེད་དེ་བཞིན་ཉིད་སྦྱོར་བས། །དངོས་མེད་ཅེས་བྱ་
འདོད་སྤྱོད་པའོ། །ལོངས་སྤྱོད་རྫོགས་དང་མཉམ་གང་ཡིན། །དེ་ཉིད་སྲིང་
མོ་ཡིན་པར་འདོད། །རང་ལྷའི་རྣལ་འབྱོར་ལྡན་པ་ནི། །གསང་སྔགས་ལུས་
ཀྱིས་མཉེས་པར་བྱ། །སྤྲུལ་སྐུའི་གཟུགས་ཅན་བུ་མོ་སྟེ། །སྒྲུབ་པ་པོས་ནི་
བསྒོམ་པར་བྱ། །མ་དང་སྲིང་མོ་བུ་མོ་ནི། །འདི་འདྲ་རྣལ་འབྱོར་པས་མཉེས་
བྱ། །ཐེག་ཆེན་མཆོག་གི་ཆོས་ཉིད་ལ། །དངོས་གྲུབ་རྒྱ་ཆེན་དེས་འཐོབ་
བོ། །ཞེས་གསུངས་སོ། །བཤང་གཅི་ཟས་སུ་ཟ་བ་ལ་སོགས་པ་ནི་ཁྱབ་འཇུག་
ལ་སོགས་པས་བཤད་པའི་གཞུང་ཕྲ་མེན་མ་དང་འཆོལ་པོའི་རྒྱུད་ཅེས་བྱ་་་་
818



བར་བསྟན་ཅིང་དེ་ལ་དགའ་བ་རྣམས་གཞུག་པའི་ཕྱིར་དྲང་བའི་དོན་དུ་་་་
གསུངས་པ་སྟེ། དགོངས་གཞི་ངེས་པའི་དོན་དུ་ཕུང་པོ་ལྔ་དང་དབང་པོ་ལྔ་
སྒྲིབ་བྲལ་དུ་བྱེད་པ་ལ་དགོངས་ཏེ། དྲི་མེད་འོད་ལས། ཕྱི་རོལ་ཏུ་བདུད་རྩི་
ལྔ་ནི་བཤང་བ་ལ་སོགས་པ་དང་། སོགས་པའི་སྒྲས་གོ་ཀུ་ལ་སོགས་པ་སྟེ་ལྷ་
མཉེས་པའི་དོན་དུ་དེ་དག་ཟོས་པས་བསྙེན་པའོ། །ནང་དུ་བདུད་རྩི་ལྔ་ནི་
ཕུང་པོ་ལྔའོ། །སོགས་པའི་སྒྲས་དབང་པོ་ལྔ་པོ་སྒྲོན་མ་ལྔའོ། །དེ་རྣམས་ལ་
ལྟོས་པ་མེད་པ་ནི་བསྙེན་པ་སྟེ། ལུས་དང་རྫས་ལ་སོགས་པ་ལ་སྲེད་པ་
ཡོངས་སུ་སྤངས་པའོ། །བསྙེན་པ་དེ་ཡིས་ལྷ་རྣམས་མཆོག་སྟེར་བར་འགྱུར་
ཏེ་བཤང་བ་ལ་སོགས་པ་ཟོས་པས་ནི་མ་ཡིན་ནོ། །ཞེས་གསུངས་ཤིང་།
དགོངས་པ་ལུང་སྟོན་ལས། ་དེ་ཡི་སྟོང་ཉིད་གཏི་མུག་ལ། །ཡུལ་ནི་བ ཤང་བ་
ཞེས་གྲགས་ཏེ། །དབང་པོ་གཅི་བ་ཞེས་བྱ་ལ། །དེ་དག་ཞི་བ་ཟ་བ་ཡིན། །
ཐེག་པ་ཆེན་པོའི་ཆོས་མཆོག་འདིར། །དེ་དག་སྒྲུབ་པའི་སྣོད་དུ་འགྱུར། །དེ་
ཚེ་རྫུན་ཏེ་འདོད་པ་དང༌། །བཤང་གཅི་ཟས་སུ་བྱེད་པའོ། །ཞེས་པའི་དོན་
ལ་བཀྲི་བའི་ཆེད་དུ་དགོངས་ཏེ་གསུངས་པ་ཡིན་ལ། སྒྲ་ཇི་བཞིན་པ་ཡང་
རྣལ་འབྱོར་པ་དངོས་པོ་མ་དག་པའི་རང་བཞིན་དག་པར་བསྒྱུར་ནུས་པ་་་་་
རྣམས་ཀྱིས་བཟའ་བར་གསུངས་པ་སྟེ། དྲི་མེད་འོད་ལས། འདིར་བྱིས་
པའི་སྐྱེ་བོ་རྣམས་ཀྱིས་བརྗོད་པར་བྱ་བ་གང་ཡིན་པ་དེ་བཞིན་གཤེགས་པ་་་
རྒྱུད་ཀྱི་རྒྱལ་པོ་ཐམས་ཅད་ལ་བདུད་རྩི་ལྔ་ལ་སོགས་པ་བཟའ་བར་བྱ་བར་
གསུངས་པ་དེ་ནི་བདེན་ཏེ། འོན་ཀྱང་རྣལ་འབྱོར་པ་རྣམས་ཀྱི་ཡིན་གྱི། ཐ་
མལ་པའི་སེམས་ཅན་རྣམས་ཀྱི་ནི་མ་ཡིན་ནོ། །གང་དག་གི་སྔགས་ཀྱི་སྟོབས་
བསམ་གཏན་གྱི་སྟོབས་ཀྱིས་སྦྱངས་པ་བྱས་པ་དང་། རྟོགས་པ་བྱས་པ་དང་།
819



རབ་ཏུ་འབར་བ་བྱས་པ་དང་། བདུད་རྩིར་བྱས་པའི་དུག་རྣམས་ནི་དུག་
མེད་པར་འགྱུར་བ་དང་། ཆང་རྣམས་ནི་འོ་མར་འགྱུར་བ་དང༌། དུག་གི་ཆུ་
ལ་སོགས་པའི་དུག་རྣམས་དང་། སེམས་ཅན་རྣམས་ལ་འཆི་བ་སྟེར་བ་ལ་
སོགས་པ་རྣམས་ནི། བཅུད་ལེན་དུ་འགྱུར་བ་དང་། རུས་པ་རྣམས་ནི་མེ་
ཏོག་ཏུ་འགྱུར་བ་དང༌། སོ་རྣམས་ནི་མུ་ཏིག་གི་འབྲས་བུར་འགྱུར་བ་དང་།
ཐོད་པ་ནི་པདྨར་འགྱུར་བ་དང་། ཤ་ནི་པུ་ཏྲ་ཀེ་ཤར་འགྱུར་བ་དང་། ཁྲག་
ནི་སིངྒྷ་ཀར་འགྱུར་བ་དང་། གཅི་བ་ནི་གླ་རྩིར་འགྱུར་བ་དང་། ཁུ་བ་ནི་ག་
པུར་དུ་འགྱུར་བ་དང་། བཤང་བ་ནི་བཞི་མཉམ་དུ་འགྱུར་བ་དང་། བ་སྤུ་
རྣམས་ནི་གུར་གུམ་གྱི་གེ་སར་དུ་འགྱུར་བ་སྟེ། དེ་ལྟར་གདུག་པའི་རྫས་དུ་
མ་རྣམས་ནི་གདུག་པའི་རང་བཞིན་ཡོངས་སུ་བཏང་བའི་ཕྱིར། སྦྱངས་པ་
བྱས་པ་དང༌། རྟོགས་པར་བྱས་པ་དང༌། རབ་ཏུ་འབར་བ་བྱས་པ་དང་།
བདུད་རྩིར་བྱས་པ་རྣམས་རང་བཞིན་གྱིས་དག་པར་དེ་བཞིན་གཤེགས་་་་་
པས་རྒྱུད་ཀྱི་རྒྱལ་པོ་ཐམས་ཅད་ལས་གསུངས་པ་དེ་ནི་བདེན་ནོ། །དུག་ལ་
སོགས་པ་རང་བཞིན་གྱིས་དག་པ་བདུད་རྩིར་བྱས་པ་དེ་རྣམས་རྣལ་འབྱོར་
པ་རྣམས་ཀྱིས་ཟོས་པ་ཡང་ལུས་ལ་སྟོབས་ཆེན་པོ་རྒྱས་པར་བྱེད་པར་འགྱུར་
རོ། །བཤང་བ་ལ་སོགས་པ་རང་བཞིན་གྱིས་དག་པ་རྣམས་ལུས་ལ་བྱུགས་པ་
ནི་མཆོག་གི་དྲི་རབ་ཏུ་ལྡང་བར་བྱེད་དོ། །དེའི་ཕྱིར་རྣལ་འབྱོར་པ་རྣམས་
ཀྱིས་དེ་བཞིན་གཤེགས་པས་གསུངས་པ་རྣམས་ཏེ་གཞན་ལྷ་དང་སྔགས་མ་
བསྒྲུབས་པ་བཀླག་པའི་རྨོངས་པ། མཁས་པའི་མངོན་པའི་ང་རྒྱལ་དང་ལྡན་
པ་ཆུ་སྐྱར་གྱི་སྒྱུ་མ་འཛིན་པ། ཚོགས་ཁང་དང་གཙུག་ལག་ཁང་གི་རྫས་ལ་
མངོན་པར་ཆགས་པ་དང་ལྡན་པ། ཡི་དྭགས་དང་། དམྱལ་བའི་སྐྱེ་བར་
820



འབྱུང་བ་ངེས་པར་བཅིངས་པ། རང་གི་དོན་དང་གཞན་གྱི་དོན་ཉམས་པ།
རྒྱུད་ལས་གསུངས་པའི་དོན་ལ་ཕྱིན་ཅི་ལོག་གི་དོན་སྟོན་པ་པོ་ཡོངས་སུ་་་་་
བརྟག་པ་མི་བྱེད་པའི་སྐྱེ་བོ་བདུད་ཀྱི་རིགས་ཆེན་པོ་རྣམས་ཀྱིས་བཟའ་བ་
ནི། བཅོམ་ལྡན་འདས་ཀྱིས་གསུངས་པ་རྣམས་སུ་མི་འགྱུར་རོ། །ཞེས་
གསུངས་པའི་ཕྱིར་རོ། །འོ་ན་རྣལ་འབྱོར་པ་མ་ཡིན་པས་དེ་དག་མི་ཟ་ན་ཉི་
མ་སོ་སོར་སྔགས་པས་དམ་ཚིག་བཞི་བསྟེན་པར་གསུངས་པ་དང་འགལ་ཞེ་
ན། སྐྱོན་མེད་དེ། རིགས་སུ་འཛིན་པ་གཞིག་པའི་ཕྱིར་བདུད་རྩིའི་རིལ་བུ་
ཡུངས་ཀར་ཙམ་བསྟེན་པར་གསུངས་ཏེ། དྲི་མེད་འོད་ལས། ཡང་གང་ཞིག་
ཉི་མ་སོ་སོར་དམ་ཚིག་བྱ་བ་དེ་ནི་ཁ་ན་མ་ཐོ་བ་མེད་པའི་གོ་ཀུ་ལ་སོགས་པ་
ལྔ་དང༌། རྣམ་པར་སྣང་མཛད་ལ་སོགས་པ་ལྔའི་རི་ལུ་ཡུངས་ཀར་གྱི་ཚད་
ཙམ་ཉི་མ་སོ་སོར་དམ་ཚིག་བསྟེན་པའི་དོན་དུ་བྱའོ། །ཞེས་གསུངས་སོ། །
ཡང་སངས་རྒྱས་ཀྱི་བཀའ་ཡིན་ན་ཕན་ཚུན་ནང་མི་འགལ་བ་གཅིག་དགོས་
པ་ལ་བྱ་སྤྱོད་རྣལ་འབྱོར་ལས་ཁྲུས་དང་དཀའ་ཐུབ་གཙང་སྦྲ་ལ་སོགས་པ་
བྱ་དགོས་པར་བཤད་ལ། རྣལ་འབྱོར་ཆེན་པོ་ལས་དེ་དག་མི་དགོས་པར་
བཤད་པ་གཉིས་ནང་འགལ་ཡིན་ཞིང་། བཤང་གཅི་ལ་སོགས་པ་བདུད་
རྩིར་མིང་བཏགས་ནས་ཕུལ་ན་སྡིག་ཏུ་འགྱུར་རོ་ཞེ་ན། སྐྱོན་མེད་དེ། དོན་
དམ་པ་དེ་ཁོ་ན་ཉིད་ཀྱི་ཡུལ་ལ་འགལ་བར་སྨྲས་ན་ལུང་ཡང་དག་མ་ཡིན་་་་་
པར་འགྱུར་མོད་ཀྱི་ཀུན་རྫོབ་ཐབས་ཀྱི་སྤྱོད་པ་ལ་ཉེས་པ་མེད་དེ། དཀའ་
ཐུབ་ཁྲུས་གཙང་སྦྲ་སོགས་ལ་དགའ་བ་རྣམས་དྲང་བའི་དོན་དུ་དེ་དག་བྱ་་་་
བར་བསྟན་པ་དང༌། གཙང་སྦྲ་མེད་པ་ལ་དགའ་བ་རྣམས་དྲང་བའི་དོན་དུ་
དེ་དག་མི་བྱ་བར་བསྟན་ཏེ། བསམ་པ་བཟང་པོས་ཟིན་ན་གཉིས་ཀ་ཡང་
821



བྱང་ཆུབ་ཀྱི་རྒྱུར་འགྱུར་བ་ལ་འགལ་བ་མེད་དེ། སེམས་ཀྱི་སྒྲིབ་པ་རྣམ་པར་
སྦྱོང་བ་ལས། བསམ་པ་བཟང་པོས་མཆིལ་ལྷམ་གཉིས། །ཐུབ་པའི་དབུ་ལ་
བཞག་པ་དང་། །དེ་བཞིན་གཞན་གྱིས་བསལ་བྱས་པ། །གཉིས་ཀས་རྒྱལ་
སྲིད་ཐོབ་པར་གྱུར། །དེ་ཕྱིར་བསམ་པའི་རྩ་བ་ལ། །བསོད་ནམས་སྡིག་པ་
རྣམ་པར་གནས། །ལུང་ལས་དེ་ལྟར་གསུངས་པའི་ཕྱིར། །སེམས་དགེ་བ་ལ་
ཉེས་པ་མེད། །ཅེས་སོ། །དེ་བཞིན་དུ་བཤང་གཅི་ལ་སོགས་པ་ལ་མི་གཙང་
བའི་དངོས་པོར་ཞེན་པ་དང་བཅས་པས་ཐབས་དང་བྲལ་བས་ཕུལ་ན་སྡིག་
པར་འགྱུར་བར་གསུངས་ཀྱང་། ཐབས་དང་བཅས་པ་ས་རང་བཞིན་གྱིས་
གདོད་ནས་དག་པར་རྟོགས་པ་ལ་ཉེས་པ་མེད་དེ། སངས་རྒྱས་ལ་དུག་དང་
བདུད་རྩི་ལ་ཁྱད་མེད་ཅིང་། མི་གཙང་བའི་བཤང་གཅི་དང་གཙང་བའི་ཁ་
ཟས་ལའང་ཁྱད་པར་མེད་དེ། དཔེར་ན་ཁྱིམ་བདག་དཔལ་སྐྱེས་ཀྱིས་ཁ་
ཟས་བསོད་པ་ལ་དུག་རྣོན་པོ་བཏབ་པ་དང་། སྒྱུ་མ་མཁན་བཟང་པོས་
མི་གཙང་བའི་དངོས་པོ་ལ་ཁ་ཟས་བསོད་པར་སྒྱུ་མས་སྤྲུལ་པ་དྲང་བར་་་་་
བརྩམས་པ་ལས་འགྱོད་པ་སྐྱེས་ནས་གཞན་དྲང་བར་གསོལ་བས་དེ་ཉིད་་་་་་
དྲོངས་ཤིག་ཅེས་གསུངས་ནས་གསོལ་ཏེ། དགེ་བ་ཡང་བྱང་ཆུབ་ཏུ་བསྔོ་བ་
མཛད་པ་ལྟ་བུའོ། །སམྦུ་ཊ ར་ཡང་། གོང་དུ་བཤང་གཅི་ཁྲག་དང་ནི། །ཉ་
དང་ཤ་ཡི་སྦྱིན་སྲེག་ནི། །ལྷ་ནི་ཁྱོད་ཀྱིས་གསུངས་པ་ཉིད། །ཇི་ལྟར་ཡེ་ཤེས་
སེམས་དཔའ་ལ། །མི་གཙང་བས་ནི་ཁ་བཀང་ནས། །སྡིག་པ་ཇི་ལྟར་སྐྱེ་མི་
འགྱུར། །གལ་ཏེ་སྡིག་ལས་ཇི་ལྟར་འབྲས། །བཅོམ་ལྡན་འདས་ཀྱིས་བཀའ་
སྩལ་པ། །མི་ཤེས་རྨོངས་པའི་སེམས་ཅན་གང་། །ཡེ་ཤེས་ཐབས་ཀྱིས་རྣམ་
པར་སྤངས། །ཕྱི་རོལ་དངོས་པོར་མངོན་ཞེན་པས། །རྟོག་པའི་དྲ་བས་དྲ་བ་
822



བྱས། །དེ་ཡི་སྡིག་དང་བསོད་ནམས་ཀྱི། །ཆ་གཉིས་རྣམ་པར་རྟོག་པ་སྟེ། །
འདི་རྣམས་ཆོས་ནི་རང་བཞིན་དག །མ་སྐྱེས་པ་དང་གནས་མེད་ཅིང་། །
སེམས་ཅན་ཡེ་ཤེས་འཕེལ་བའི་ཕྱིར། །དོན་དམ་ལས་ནི་བསོད་ནམས་
ཉིད། །ཐབས་ནི་སངས་རྒྱས་རྣམས་ཀྱིས་བསྟན། །སྐྱེ་བ་དང་ནི་སྤངས་མེད་
ན། །བསོད་ནམས་མིན་ལ་སུ་ཞིག་ཞེན། །ཞེས་སོ། །ཡང་མདོ་ལས། འདོད་
པ་རྣམས་ནི་དུག་གི་ལོ་མ་ལྟ་བུའོ། །ཞེས་སོགས་དང༌། གཟུགས་ལ་ཆགས་
པར་མི་བྱའོ། །ཞེས་སོགས་འདོད་ཡོན་ལྔ་སྤང་བར་གསུངས་པ་ལ་སྔགས་
ནས་འདོད་ཡོན་ལྔ་བསྟེན་པར་གསུངས་པ་འགལ་བ་མ་ཡིན་ནམ། ཞེ་ན།
སྐྱོན་མེད་དེ། འདོད་ཡོན་ལྔ་ལ་དངོས་པོར་མངོན་པར་ཞེན་པའི་ཚུལ་གྱིས་
བསྟེན་ན་འཁོར་བར་འཆིང་བའི་རྒྱུ་ཡིན་ལ་རང་བཞིན་ཡོངས་སུ་ཤེས་པའི་
སྒོ་ནས་སྔགས་དང་། ཕྱག་རྒྱ་དང་། ཏིང་ངེ་འཛིན་གྱི་རྐྱེན་ཁྱད་པར་ཅན་
དང་འབྲེལ་བའི་སྒོ་ནས་བསྟེན་ན་གྲོལ་བའི་རྒྱུར་འགྱུར་ཏེ། དཔེར་ན་སའི་
ཁྱད་པར་འགའ་ཞིག་ལས་སྐྱེས་པའི་སྐྱུ་རུ་རའི་རོ་བསྐ་བར་འགྱུར་ལ། འོ་
མས་བཅུས་པའི་རྐྱེན་གྱིས་རོ་མངར་བར་འགྱུར་བ་བཞིན་ཏེ། འཕགས་པ་
སྡུད་པ་ལས་ཀྱང་། གལ་ཏེ་བྱང་ཆུབ་སེམས་དཔའ་འདོད་ཡོན་ལྔ་སྤྱོད་
ཀྱང་། །སངས་རྒྱས་ཆོས་དང་འཕགས་པའི་དགེ་འདུན་སྐྱབས་སོང་སྟེ། །
སངས་རྒྱས་བསྒྲུབ་བྱ་སྙམ་དུ་ཀུན་མཁྱེན་ཡིད་བྱེད་ན། །མཁས་པ་ཚུལ་
ཁྲིམས་ཕ་རོལ་ཕྱིན་གནས་རིག་པར་བྱ། །ཞེས་གསུངས་ཤིང་། མངོན་རྟོགས་
རྒྱན་ལས་ཀྱང་། འདོད་པ་སྤྱོད་ལ་ཐབས་མཁས་དང་། །ཞེས་ཐབས་མཁས་
པའི་སྒོ་ནས་འདོད་ཡོན་ལ་སྤྱོད་པར་གསུངས་ཤིང་། སེམས་ཀྱི་སྒྲིབ་པ་རྣམ་
པར་སྦྱོང་བ་ལས་ཀྱང་། རང་གི་ལྷ་ཡི་རྣལ་འབྱོར་གྱིས། །འགྲོ་བའི་དོན་ནི་
823



བྱེད་བརྩོན་པས། །རྣལ་འབྱོར་ཡུལ་ལ་ལོངས་སྤྱད་ཀྱང་། །གྲོལ་འགྱུར་ཉེས་
པས་མི་གོས་སོ། །ཇི་ལྟར་དུག་གིས་དེ་ཉིད་ཤེས། །དུག་ལ་སྤྱད་ནས་ཟ་བར་
བྱེད། །དེ་ནི་བརྒྱལ་བར་མི་འགྱུར་ཞིང་། །ནད་ལས་ཐར་པ་འབའ་ཞིག་
འགྱུར། །སྒྱུ་མ་སྨིག་རྒྱུ་དྲི་ཟ་ཡི། །གྲོང་དང་རྨི་ལམ་ཇི་བཞིན་དུ། །འགྲོ་བ་
ཐམས་ཅད་རྣམ་བལྟས་ལ། །ཅི་ཞིག་ཇི་ལྟར་སུ་ཡིས་སྤྱོད། །བྱིས་པ་རྣམས་ནི་
གཟུགས་ལ་ཆགས། །འབྲིང་པོ་རྣམས་ནི་ཆགས་བྲལ་འགྱུར། །གཟུགས་
སོགས་ངོ་བོ་ཉིད་ཤེས་ནས། །བློ་མཆོག་རྣམས་ནི་གྲོལ་བར་འགྱུར། །ཞེས་
སོ། །གལ་ཏེ་འདོད་ཡོན་བསྟེན་ན་ཉོན་མོངས་བསྐྱེད་པས་ངན་འགྲོའི་རྒྱུར་
འགྱུར་རོ། །ཞེས་ཀྱང་བརྗོད་པར་མི་ནུས་ཏེ། ཉོན་མོངས་པ་རྣམས་ནི་
བདག་ལྟ་དང་མ་རིག་པ་ལས་སྐྱེའི་དེ་དག་མེད་ན་མི་སྐྱེ་བའི་ཕྱིར། བདག་
མེད་པར་རྟོགས་པའི་ཤེས་རབ་ཐབས་ལ་གོམས་པར་བྱས་པས་ཡུལ་ལ་ཉོན་
མོངས་མི་སྐྱེ་སྟེ། མི་སྡུག་པ་གོམས་པས་བུད་མེད་ཀྱི་ལུས་མཐོང་ཡང་ཉོན་
མོངས་མི་སྐྱེ་བ་བཞིན། དེས་ན་ཡུལ་རྣམས་ནི་རང་བཞིན་མ་ཤེས་པས་
ཞེན་པའི་སྒོ་ནས་བསྟེན་ན་འཆིང་བའི་རྒྱུར་འགྱུར་ཞིང་རང་བཞིན་ཤེས་པ་
ཐབས་ཤེས་ཀྱིས་ཟིན་པས་ལོངས་སྤྱོད་ན་གྲོལ་བའི་རྒྱུར་འགྱུར་རོ། །སེམས་
ཀྱི་སྒྲིབ་སྦྱོང་ལས། རྣལ་འབྱོར་ངན་པས་འདོད་བསྟེན་ན། །འདོད་པས་
འཆིང་བ་ཉིད་དུ་འགྱུར། །དེ་ཉིད་མཁས་པས་བསྟེན་བྱས་ན། །འདོད་པས་
ཐར་པ་རབ་ཏུ་སྒྲུབ། །འོ་མས་དུག་ནི་ཞི་འགྱུར་བར། །འཇིག་རྟེན་ཀུན་ལ་
རབ་ཏུ་གྲགས། །དེ་ཉིད་སྦྲུལ་གྱིས་འཐུང་ན་ནི། །དུག་ནི་ཤིན་ཏུ་འཕེལ་བར་
འགྱུར། །ཇི་ལྟར་ངང་བས་འོ་མ་ནི། །ཆུ་ལས་འཐུང་བར་བྱེད་པ་ལྟར། །དེ་
བཞིན་མཁས་པས་དུག་བཅས་ཡུལ། །སྦྱངས་ནས་སྤྱད་པས་གྲོལ་བར་
824



འགྱུར། །ཞེས་སོ། །ཡང་ཕྱི་མཚན་ཉིད་དུ། བདག་ནི་སྲེག་སྟེ་བསད་གྱུར་
ཏམ། །བདག་གི་མགོ་བོ་བཅད་ཀྱང་བླའི། །རྣམ་པ་ཀུན་ཏུ་ཉོན་མོངས་
པའི། །དགྲ་ལ་བཏུད་པར་མི་བྱའོ། །ཞེས་སྤྱོད་འཇུག་ནས་འབྱུང་བ་བཞིན་
ཉོན་མོངས་སྤང་བྱར་བཤད་ལ། སྔགས་ནས་ཉོན་མོངས་ལམ་དུ་བྱེད་པས་
བཀའ་མ་ཡིན་ནོ་ཞེ་ན། སྐྱོན་མེད་དེ། དཔེར་ན་དུག་ནི་སྔགས་ཀྱིས་མ་
སྦྱངས་ན་དུག་ཏུ་འགྱུར་ལ། སྦྱངས་ན་བཅུད་ལེན་དུ་འགྱུར་བ་ལྟར་ཐབས་
ཀྱིས་མ་ཟིན་ན། འཁོར་བའི་རྒྱུ་ཡིན་པས་སྤང་བྱ་ཡིན་ལ། ཐབས་ཀྱིས་ཟིན་
ན་བྱང་ཆུབ་ཀྱི་ལམ་དུ་འགྱུར་བར་མཚན་ཉིད་ལས་ཀྱང་བཤད་དེ། འོད་
སྲུང་གིས་ཞུས་པ་ལས། དཔེར་ན་གྲོང་ཁྱེར་སྐྱེ་བོའི་མི་གཙང་ལུད། །དེ་ནི་བུ་
རམ་ཤིང་པའི་ཞིང་ལ་ཕན། །དེ་བཞིན་བྱང་ཆུབ་སེམས་དཔའི་ཉོན་མོངས་
ལུད། །དེས་ནི་སངས་རྒྱས་ཆོས་རྣམས་བསྐྱེད་ལ་ཕན། །ཞེས་དང་། འོད་
སྲུང་འདི་ལྟ་སྟེ། དཔེར་ན་སྔགས་དང་སྨན་གྱིས་ཡོངས་སུ་ཟིན་པའི་དུག་
གིས་ནི་འཆི་བར་བྱེད་མི་ནུས་སོ། །འོད་སྲུང་། དེ་བཞིན་དུ་ཤེས་རབ་དང་
ཐབས་མཁས་པས་ཡོངས་སུ་ཟིན་པའི་བྱང་ཆུབ་སེམས་དཔའི་ཉོན་མོངས་་་་
པའི་དུག་གིས་ཀྱང་ལོག་པར་ལྟུང་བར་བྱེད་མི་ནུས་སོ། །ཞེས་གསུངས་ཤིང་།
འཕགས་པ་ཀླུ་སྒྲུབ་ཀྱིས་ཀྱང་། མགོན་པོ་ཁྱོད་ཀྱི་ཉོན་མོངས་པ། །བག་
ཆགས་རྩ་བའི་མཐར་ཐུག་སྤངས། །ཉོན་མོངས་རང་བཞིན་ཉིད་ལས་ནི། །
ཁྱོད་ཀྱིས་བདུད་རྩི་ཉེ་བར་བསྒྲུབས། །ཞེས་དང་། འཕགས་པ་ཐོགས་མེད་
ཀྱིས་ཀྱང་། ཐབས་ཆེན་རྣམས་དང་ལྡན་པ་ལ། །སྡིག་པའང་ཞི་བའི་བདག་
ཉིད་དང་། །ཉོན་མོངས་བྱང་ཆུབ་ཡན་ལག་འགྱུར། །དེ་ཕྱིར་དེ་བཞིན་
གཤེགས་བསམ་ཡས། །ཞེས་སོ། །དེ་བཞིན་དུ་ཤེས་རབ་དང་ཐབས་ཀྱིས་
825



ཡོངས་སུ་ཟིན་པའི་ཉོན་མོངས་པར་སྣང་བ་དེ་ཉིད་བྱང་ཆུབ་ཀྱི་རྒྱུར་འགྱུར་
བ་ཡིན་ཏེ། དཔལ་མཆོག་དང་པོ་ལས། འདོད་ཆགས་ཞེ་སྡང་གཏི་མུག་སྟེ། །
གསུམ་པོ་འདི་ཉིད་དུག་ཉིད་འགྱུར། །མི་མཉམ་པ་ཡིས་བསྟེན་ན་ནི། །འདི་
དག་དུག་ནི་ཉིད་དུ་འགྱུར། །བདུད་རྩི་ཉིད་ཕྱིར་བསྟེན་ན་ནི། །བདུད་རྩི་
ཉིད་དུ་འགྱུར་བ་ཡིན། །ཞེས་གསུངས་ཤིང་། གང་ཟག་གི་རྒྱུད་ཀྱི་ཁྱད་པར་
གྱིས་ལ་ལ་ལ་ཉེས་པ་བསྐྱེད་ཀྱང་ལ་ལ་ལ་ཡོན་ཏན་བསྐྱེད་པར་འགྱུར་ཏེ།
དཔེར་ན་ཀེ་ཏ་ཀའི་མེ་ཏོག་སྤོས་ཀྱི་གླང་པོ་ཆེས་ཟོས་ནས་ཞུ་བ་ན་གླ་རྩི་ལྟ་
བུ་ཉིད་དུ་འགྱུར་ལ། གླང་པོ་ཆེ་གཞན་གྱིས་ཟོས་ནས་ཞུ་བ་ན་མི་གཙང་བ་
ཉིད་དུ་འགྱུར་བ་བཞིན་དུ། ཉོན་མོངས་ཉིད་ཉོན་མོངས་ཟད་པའི་ཐབས་
དམ་པར་འགྱུར་བར་སློབ་དཔོན་ཨཱརྱ་དེ་བས་སེམས་ཀྱི་སྒྲིབ་སྦྱོང་དུ་དཔེ་དུ་
མས་བསྒྲུབས་པ་བཞིན་ནོ། །གཤིན་རྗེ་གཤེད་དགྲ་ནག་གི་དཀའ་འགྲེལ་
རིན་པོ་ཆེའི་སྒྲོན་མ་ལས། རྒྱུད་འདིར་གསད་པ་ལ་སོགས་པའི་བྱ་བ་གཞན་
ལ་གནོད་པ་ལྟར་སྣང་བ་ཡང་། བདེ་བ་མ་ཡིན་ཡང་ཕན་པ་ཉིད་ཡིན་ཏེ།
སྨན་ཚ་བ་བསྟེན་པ་ལྟ་བུའོ། །དེ་ནི་བྱང་ཆུབ་སེམས་དཔའི་བྱ་བ་ཡིན་ཏེ།
མ་བྱས་ན་སླར་ཉེས་པ་ཉིད་ཡིན་པར། ཉོན་མོངས་བཅས་ཀྱང་འཆོས་མི་
བྱེད། །ཅེས་བཤད་པས་སོ། །དེའི་ཕྱིར་སྙིང་རྗེ་ལས་བྱུང་བའི་གསད་པ་ལ་
སོགས་པ་མདོ་སྡེ་དང་རྒྱུད་དུ་མ་ལས་གསལ་བོར་སྣང་བས་རྒྱལ་བའི་ཡུམ་
ལས་ནི་རང་གི་རྒྱུར་གྱུར་པས་དྲག་ཤུལ་སྤྱོད་པ་དགག་པར་ཟད་དེ། དེ་བས་
ན། འཕགས་པ་དེ་ཁོ་ན་ཉིད་བསྡུས་པ་ལས་ཀྱང་། སྡིག་པའི་སེམས་ཅན་
ཕན་དོན་དུ། །སྡིག་ཅན་སྡིག་སྤྱོད་ལོག་པ་དང་། །སངས་རྒྱས་བཀའ་ནི་
བསྒྲུབ་པའི་ཕྱིར། །གསད་པ་བྱས་ན་འགྲུབ་པར་འགྱུར། །ཞེས་པ་དང༌།
826



ཡང་སྡིག་པ་དག་པའི་རྒྱུ་ཡི་ཕྱིར། །མཚམས་མེད་བྱེད་པ་མི་བཟློག་ན། །
གསད་པའི་ལས་ལ་དད་ན་ཡང་། །དེས་ནི་དངོས་གྲུབ་འགྱུར་རོ་ཞེས། །
བཅོམ་ལྡན་རྡོ་རྗེ་སེམས་དཔས་གསུངས། །ཞེས་གསུངས་ལ། འཕགས་པ་
གསང་ཆེན་ཐབས་ལ་མཁས་པའི་མདོ་ལས། ཚོང་དཔོན་བྱང་ཆུབ་སེམས་
དཔས་ཚོང་པ་གཡོན་ཅན་མདུང་ཐུང་གིས་བསད་པས་ཚུལ་ཁྲིམས་ཀྱི་ཕ་་་་་
རོལ་ཏུ་ཕྱིན་པ་རྫོགས་པར་གསུངས་པས་ན། གསད་པའི་བྱ་བ་སྟོན་པས་ནི་
རྒྱུད་མི་སྨད་པར་བྱའོ། །བུད་མེད་དབང་དུ་བྱ་བ་སྟོན་པས་ཀྱང་འདི་སྨད་
པར་མི་བྱ་སྟེ། སྨོན་ལམ་གྲུབ་པའི་གྲུབ་མེད་བྱང་ཆུབ་སེམས་དཔའི་གནས་
ཐོབ་པ་དག་ཡོད་ཅིང་དེ་དག་དབང་ དུ་བྱ་བའི་ ཕྱིར་སྔགས་དང་བསམ་
གཏན་ལ་རབ་ཏུ་འབད་པ་ཉིད་ཀྱིས་སྒྲུབ་པ་པོ་དེའི་སྒྲིབ་པའི་དྲ་བ་སེལ་་་་
ཞིང་། སྒྲིབ་པ་སྲབ་མོར་གྱུར་པ་ན་དེ་དང་འདུ་བའི་སྐལ་བ་ཅན་དུ་འགྱུར་
ཞིང་། དེ་དང་འདུས་པ་དེའི་འདོད་ཆགས་ལ་སོགས་པ་ཟད་པར་འགྱུར་ཏེ།
ཇི་ལྟར་འཕགས་པ་སྡོང་པོ་བཀོད་པ་ལས། སྨད་འཚོང་མ་བཅོམ་པ་མོ་ལྷའི་
བཤེས་གཉེན་གྱི་རྣམ་པར་ཐར་པ་བསྟན་པ་ལས་ཀྱང་། རིགས་ཀྱི་བུ་ཁོ་མོས་
ནི་བྱང་ཆུབ་སེམས་དཔའི་རྣམ་པར་ཐར་པ་འདོད་ཆགས་དང་བྲལ་བའི་
མཐར་ཕྱིན་པ་ཞེས་བྱ་བ་ཐོབ་སྟེ། རིགས་ཀྱི་བུ་དེ་ལྟར་ཁོ་མོ་ནི་ལྷ་རྣམས་ལ་
ལྷ་མོའི་གཟུགས་དང་། ཁ་དོག་དང་། དབྱིབས་དང་། ཆུ་ཞེང་ལས་ཀྱང་
ལྷག་པར་ཁ་དོག་གསལ་བ་དང་རྣམ་པར་དག་པས་ཅི་ལ་མོས་པ་བཞིན་དུ་
སྣང་བར་བྱེད་དོ། །དེ་བཞིན་དུ་ཀླུ་དང་གནོད་སྦྱིན་དང་དྲི་ཟ་དང་ལྷ་མ་
ཡིན་དང་ནམ་མཁའ་ལྡིང་དང་མིའམ་ཅི་དང་ལྟོ་འཕྱེ་ཆེན་པོ་དང་མི་དང་
མི་མ་ཡིན་པ་རྣམས་ལ་ཡང་བུད་མེད་ཀྱི་གཟུགས་དང་ཁ་དོག་དང་དབྱིབས་
827



，
དང་ཆུ་ཞེང་ལས་ལྷག་པར་འོད་གསལ་ཞིང་རྣམ་པར་དག་པས་ཅི་ལ་མོས་
པ་བཞིན་དུ་སྣང་བར་བྱེད་དོ། །སེམས་ཅན་གང་དག་འདོད་ཆགས་ཀྱིས་
ཀུན་ནས་འཁོར་བའི་སེམས་དང་ལྡན་པ་དག་ཁོ་མོའི་དྲུང་དུ་འོང་ན་
ཡང་དེ་དག་ཐམས་ཅད་ལ་ཁོ་མོ་ནི་འདོད་ཆགས་དང་བྲལ་བར་འགྱུར་བའི་
ཆོས་སྟོན་ཏེ། དེ་དག་གིས་ཆོས་དེ་ཐོས་ནས་ཀྱང་འདོད་ཆགས་དང་བྲལ་
བ་འཐོབ་པར་འགྱུར་རོ། །བྱང་ཆུབ་སེམས་དཔའི་ཏིང་ངེ་འཛིན་ཆགས་པ་
མེད་པ་ཞེས་བྱ་བ་ཡང་རབ་ཏུ་འཐོབ་བོ། །ལ་ལ་ནི་ཁོ་མོ་མཐོང་མ་ཐག་
འདོད་ཆགས་དང་བྲལ་བར་འགྱུར་ཏེ། བྱང་ཆུབ་སེམས་དཔའི་ཏིང་ངེ་
འཛིན་དགའ་བ་དང་རབ་ཏུ་ལྡན་པ་ཞེས་བྱ་བ་ཡང་རབ་ཏུ་འཐོབ་བོ། །
ལ་ལ་ནི་གཏམ་དུ་བྱས་པ་ཙམ་གྱིས་འདོད་ཆགས་དང་བྲལ་བ་འཐོབ་པར་་་་
འགྱུར་ཏེ་བྱང་ཆུབ་སེམས་དཔའི་ཏིང་ངེ་འཛིན་ཆགས་པ་མེད་པའི་་་་་་
དབྱངས་ཞེས་བྱ་བ་ཡང་རབ་ཏུ་འཐོབ་བོ། །ལ་ལ་ནི་ལག་ནས་བཟུང་བ་
ཙམ་གྱིས་ཆགས་པ་དང་བྲལ་བ་འཐོབ་པར་འགྱུར་ཏེ། བྱང་ཆུབ་སེམས་
དཔའི་ཏིང་ངེ་འཛིན་སངས་རྒྱས་ཀྱི་ཞིང་ཐམས་ཅད་དུ་རྗེས་སུ་འགྲོ་ཞིང་་་་་
གནས་པ་ཞེས་བྱ་བ་ཡང་རབ་ཏུ་འཐོབ་བོ། །ལ་ལ་ནི་གནས་གཅིག་ཏུ་
འགྲོགས་པ་ཙམ་གྱིས་འདོད་ཆགས་དང་བྲལ་བ་འཐོབ་པར་འགྱུར་ཏེ། བྱང་
ཆུབ་སེམས་དཔའི་ཏིང་ངེ་འཛིན་རབ་ཏུ་ཞི་བའི་རྣམ་པའི་རྒྱན་ཞེས་བྱ་བ་་་
ཡང་རབ་ཏུ་འཐོབ་བོ། །ལ་ལ་ནི་གླལ་པ་ཙམ་གྱིས་འདོད་ཆགས་དང་བྲལ་
བ་འཐོབ་པར་འགྱུར་ཏེ། བྱང་ཆུབ་སེམས་དཔའི་ཏིང་ངེ་འཛིན་ཕས་ཀྱི་
རྒོལ་བ་རྣམ་པར་འཐོར་བ་ཞེས་བྱ་བ་ཡང་འཐོབ་བོ། །ལ་ལ་ནི་མིག་བཙུམ་
པ་ཙམ་གྱིས་འདོད་ཆགས་དང་བྲལ་བ་འཐོབ་པར་འགྱུར་ཏེ། བྱང་ཆུབ་
828



སེམས་དཔའི་ཏིང་ངེ་འཛིན་སངས་རྒྱས་ཀྱི་ཡུལ་སྣང་བ་ཞེས་བྱ་བ་ཡང་རབ་
ཏུ་འཐོབ་བོ། །ལ་ལ་ནི་ཕང་དུ་འཁྱུད་པ་ཙམ་གྱིས་འདོད་ཆགས་དང་བྲལ་
བ་འཐོབ་པར་འགྱུར་ཏེ། བྱང་ཆུབ་སེམས་དཔའི་ཏིང་ངེ་འཛིན་འགྲོ་བ་
ཐམས་ཅད་ཡོངས་སུ་སྡུད་ཅིང་མི་གཏོང་བའི་སྙིང་པོ་ཞེས་བྱ་བ་ཡང་རབ་
ཏུ་འཐོབ་བོ། །ལ་ལ་ནི་འོ་བྱས་པ་ཙམ་གྱིས་འདོད་ཆགས་དང་བྲལ་བ་ཐོབ་
པར་འགྱུར་ཏེ། བྱང་ཆུབ་སེམས་དཔའི་ཏིང་ངེ་འཛིན་འགྲོ་བ་ཐམས་ཅད་
བསོད་ནམས་ཀྱི་མཛོད་ལ་རེག་པར་བྱེད་པ་ཞེས་བྱ་བ་ཡང་རབ་ཏུ་འཐོབ་
བོ། །དེ་ལྟར་ཁོ་མོ་ནི་སེམས་ཅན་གང་ཇི་སྙེད་ཅིག་ཁོ་མོའི་དྲུང་དུ་འོང་སྟེ་
ཐམས་ཅད་ཀྱང་བྱང་ཆུབ་སེམས་དཔའི་རྣམ་པར་ཐར་པའི་འདོད་ཆགས་་་་
དང་བྲལ་བ་མཐར་ཕྱིན་པ་ཐམས་ཅད་མཁྱེན་པའི་ས་ཆགས་པ་མེད་པ་ལ་་་
མངོན་དུ་གྱུར་པ་འདི་ཉིད་ལ་རབ་ཏུ་འགོད་དོ། །ཞེས་གསུངས་ལ། ཞེས་
གསུངས་སོ། །གཞན་ཡང་དེ་ཉིད་ལས་རྒྱལ་པོ་རིན་ཆེན་མང་པོའི་བུ་མོའི་
རྣམ་ཐར་ལས་ཀྱང་། བུ་མོ་དེའི་དྲི་ཚོར་བ་དང༌། རེག་པ་དང་། སྙོམས་པར་
ཞུགས་པ་ཐམས་ཅད་ཀྱང་ཡོན་ཏན་ཚད་མེད་པ་ཐོབ་པར་གསུངས་པའི་་་་
ཕྱིར་དང༌། ལྷ་ཆེན་པོའི་རྣམ་ཐར་ལས་ཀྱང་ཁྲོས་པའི་ཚུལ་གྱིས་སེམས་ཅན་
གྱི་དོན་མཛད་པར་བཤད་པས་སོ། །ཡང་རྡོ་རྗེ་ཐེག་པ་སངས་རྒྱས་ཀྱི་བཀའ་
ཡིན་ན་སྡེ་སྣོད་གསུམ་དུ་འདུ་དགོས་ཏེ། སྡེ་སྣོད་དག་ནི་གསུམ་མམ་གཉིས་
ཀྱང་རུང་། །བསྡུས་པའི་ཕྱིར་ཏེ་རྒྱུ་ནི་དགུར་འདོད་དོ། །ཞེས་གསུང་རབ་
ཡན་ལག་བཅུ་གཉིས་པོ་ཐམས་ཅད་སྡེ་སྣོད་གསུམ་དུ་འདུས་པར་རྒྱུ་མཚན་
དགུས་བསྒྲུབས་ལ། འདི་སྡེ་སྣོད་གསུམ་མམ་གཉིས་གང་དུ་ཡང་མི་འདུ་
བའི་ཕྱིར་རོ། །ཞེ་ན། སྐྱོན་མེད་དེ། ཤཱནྡྷ་ཀ་རས། དེ་ལ་གསང་སྔགས་ཀྱི་
829



ཐེག་པའི་སྡེ་སྣོད་ནི་སྡེ་སྣོད་གསུམ་དུ་མ་གཏོགས་པར་འདོད་དེ། དེ་ནི་
རིག་འཛིན་གྱི་སྡེ་སྣོད་ཅེས་བྱ་བར་གྲགས་པ་བྱང་ཆུབ་སེམས་དཔའི་སྡེ་སྣོད་
གཞན་ཡིན་ནོ། །དེ་ཡང་། ཇི་སྐད་དུ། ཕྱི་དང་གསང་བ་ཐེག་པ་གསུམ། །
དམ་ཆོས་ཡོངས་སུ་གཟུང་བར་བྱ། །ཞེས་གསུངས་པ་ཡིན་ནོ། །ཞེས་བཤད་
པས། ཕྱི་མཚན་ཉིད་ཀྱི་སྡེ་སྣོད་ལས་ཁྱད་པར་དུ་འཕགས། ཚེ་འདི་ཉིད་ལ་
སོགས་པ་དུས་མྱུར་བས་རིག་འཛིན་གྱི་འབྲས་བུ་ཐོབ་པར་བྱེད་པའི་ཐབས་
ཟབ་ལ་རྒྱ་ཆེ་བ་སྟོན་པའི་གཞུང་ལུགས་ཡིན་པའི་ཕྱིར་རིག་འཛིན་གྱི་སྡེ་་་་་
སྣོད་ཅེས་པ་སྡེ་སྣོད་བཞི་པར་བཞེད་ལ། དོན་འདི་ཉིད། སློབ་དཔོན་སངས་
རྒྱས་གསང་བས་ཀྱང་། སངས་རྒྱས་མཆོག་གི་ཆོས་གསུངས་པ། །མདོ་སྡེ་
མངོན་པ་འདུལ་བ་དང་། །རིག་པ་འཛིན་པའི་སྡེ་བཞིར་གནས། །ཞེས་
གསུངས་ཤིང་། དེ་ཡང་ལྷ་དང་སྔགས་དབྱེར་མེད་དུ་སྟོན་པའི་སྡེ་སྣོད་ཡིན་
པས་རིག་འཛིན་གྱི་སྡེ་སྣོད་ཅེས་བྱ་སྟེ། དེ་ཉིད་ལས། དེ་དང་ལྷ་དང་སྔགས་
དབྱེར་མེད་པས་རིག་པ་འཛིན་པའི་སྡེ་སྣོད་དེ། དེ་ཡང་། རིག་པ་འཛིན་
པའི་སྡེ་སྣོད་གསལ་བའོ། །ཞེས་ལུང་འདྲེན་དང་བཅས་པ་གསུངས་པའི་
ཕྱིར་རོ། །ཡང་དམ་ཚིག་དང་སྡོམ་པ་སྟོན་པས་འདུལ་བ་དང་མཐུན། ཆོས་
རྣམས་ཀྱི་རང་དང་སྤྱིའི་མཚན་ཉིད་སྟོན་པས་མངོན་པ་དང་མཐུན། ཟབ་
མོའི་དོན་བསྡུས་ཏེ་སྟོན་པས་མདོ་སྡེ་དང་མཐུན་པས་སྡེ་སྣོད་གསུམ་ག་ཆ་་་
ལྡན་དུའང་ཤདྷཱ་ཀ་རས་བཤད་དེ། ཡང་ན་སྡེ་སྣོད་གསུམ་དུ་འདུས་པར་
ཡང་འཆད་དེ། གསུང་རབ་ཡན་ལག་དགུ་ནི་ཐེག་པ་ཆེན་པོའི་སྡེ་སྣོད་་ཡིན་
ལ། གསང་སྔགས་ཀྱི་སྡེ་སྣོད་ཀྱང་གསུང་རབ་ཡན་ལག་དགུ་རུ་འདུས་ཤིང་
བསླབ་པ་གསུམ་སྟོན་པའི་ཕྱིར་སྡེ་སྣོད་གསུམ་དུ་བཞག་པའོ། །ཞེས་སོ། །
830



ཡང་ན་དོན་ཟབ་མོ་མདོར་བསྡུས་ནས་སྟོན་པས་མདོ་སྡེའི་སྡེ་སྣོད་དུའང་་་་
སློབ་དཔོན་སངས་རྒྱས་གསང་བས་བཞེད་དེ། རྒྱུད་ཆེན་དེ་ཡི་དོན་རྣམས་
ཀུན། །མདོ་བསྡུས་ཟབ་མོར་སྟོན་པས་ན། །མདོ་སྡེར་བདེ་བར་གཤེགས་
པས་གསུངས། །ཞེས་སོ། །རྒྱུད་སྡེ་རྣམས་ཤིན་ཏུ་རྒྱས་པའི་སྡེར་བཤད་ལ་དེ་
མདོ་སྡེའི་སྡེ་སྣོད་དུ་འདུས་པར་བཤད་པའི་ཕྱིར་རོ། །ཤཱནྟི་པས་ནི་གསུང་
རབ་ཡན་ལག་བཅུ་གཉིས་ཀྱི་ནང་ནས་འདི་གང་ཡིན་ཞེ་ན། འདི་ཟབ་མོའི་
དོན་མདོར་སྟོན་པས་ན་མདོ་སྡེ་ཡིན་ནོ། །ཞེས་བཤད་དོ། །ཡང་གལ་ཏེ་
སངས་རྒྱས་ཀྱི་བཀའ་ཡིན་ན་བཀའི་མཚན་ཉིད་མདོ་སྡེ་ལ་འཇུག འདུལ་བ་
ལ་སྣང་། ཆོས་ཉིད་དང་མི་འགལ་བ་ཡིན་ལ། སྔགས་ལ་དེ་མ་ཚང་བའི་ཕྱིར་
བཀའ་མ་ཡིན་ནོ་ཞེ་ན། སྐྱོན་མེད་དེ། རང་གི་མདོ་སྡེ་རྒྱུད་སྡེ་བཞི་བོ་སོ་
སོའི་ཤིན་ཏུ་རྒྱས་པའི་མདོ་སྡེ་རྒྱ་ཆེན་པོ་ལ་འཇུག བྱང་ཆུབ་སེམས་དཔའི་
ཉོན་མོངས་པ་རྣམ་རྟོག་ཡིན་ཏེ་འདུལ་བའི་ཐབས་སྟོན་པའི་འདུལ་བ་ལ་་་་་
སྣང་། ཟབ་པ་དང་རྒྱ་ཆེ་བའི་ཕྱིར་བྱང་ཆུབ་སེམས་དཔའི་ཆོས་ཉིད་དང་མི་
འགལ་བའི་ཕྱིར་རོ། །ཁོ་ན་རེ། དེ་ཁྱེད་རང་གི་མདོ་སྡེ་ལ་འཇུག་པ་ལ་
སོགས་པས་མི་ཕན་ཏེ། ངེད་ཀྱི་མདོ་སྡེ་ལ་འཇུག་པ་ལ་སོགས་མ་ཚང་བས་
སོ། །ཞེ་ན། འོ་ན་ཁྱེད་ཀྱི་སྡེ་སྣོད་ཀྱང་བཀའ་མ་ཡིན་པར་འགྱུར་ཏེ་ངེད་ཀྱི་
མདོ་སྡེ་ལ་འཇུག་པ་ལ་སོགས་མ་ཚང་བའི་ཕྱིར་རོ། །ཞེས་རིགས་པ་མཚུངས་
པས་རང་གི་ལ་འཇུག་པས་ཆོག་སྟེ། མདོ་སྡེ་རྒྱན་ལས། རང་གི་ཉིད་ལ་
འཇུག་ཕྱིར་དང་། །རང་གི་འདུལ་ལ་སྣང་ཕྱིར་དང༌། །ཟབ་པ་དང་ནི་རྒྱ་
ཆེའི་ཆོས། །ཆོས་ཉིད་དང་ཡང་འགལ་བ་མེད། །ཅེས་གསུངས་སོ། །རྒྱས་
པར་ཚུལ་གསུམ་གྱི་སྒྲོན་མ་དང་། དེ་ཁོ་ན་ཉིད་གྲུབ་པ་དང་། སློབ་དཔོན་
831



ཤཱནྟི་པས་མཛད་པའི་ཐེག་པ་གསུམ་རྣམ་པར་གཞག་པ་དང་། ཐེག་པ་ཆེན་
པོ་བསྡུས་པའི་སྒྲོན་མ་དང་། སེམས་ཀྱི་སྒྲིབ་པ་རྣམ་པར་སྦྱོང་བའི་རབ་
ཏུ་བྱེད་པ་ལ་སོགས་པ་གསང་སྔགས་ཀྱི་གྲུབ་མཐའ་ལུང་དང་རིགས་པས་་་་
བསྒྲུབས་པ་རྣམས་སུ་བལྟ་བར་བྱའོ། །གསང་སྔགས་ཀྱི་ཚུལ་ཟབ་མོའི་
དགོངས་པ་དང་། ལྡེམ་པོར་དགོངས་པའི་ཚིག་གི་དོན་མ་རྟོགས་པར་སྒྲ་ཇི་
བཞིན་པར་བཟུང་ནས་སངས་རྒྱས་ཀྱི་བཀའ་མ་ཡིན་ཞེས་སྐུར་བ་འདེབས་
པ་ནི་རང་ཉིད་ཉམས་པར་བྱེད་པ་སྟེ། རྣམ་སྣང་མངོན་བྱང་གི་རྒྱུད་ཕྱི་མ་
ལས། བདག་གི་སེམས་ཀྱི་གནས་གཏན་ལ་མ་ཕེབས་པ་རྣམ་པར་འཁྲུལ་
ནས་འདི་སྐད་དུ་འདི་ནི་སངས་རྒྱས་ཀྱིས་གསུངས་པ་མ་ཡིན་གྱི། རང་བཟོ་
ཅན་གྱིས་རང་བཟོར་བྱས་པ་ཡིན་ནོ་ཟེར་བ་དག་འབྱུང་བར་འགྱུར་རོ། །
གསང་བའི་བདག་པོ་མི་བླུན་པོ་དེ་དག་ནི་འགྲོ་བ་གཉིས་སུ་འགྲོ་བར་རིག་
པར་བྱ་སྟེ། གཉིས་གང་ཞེ་ན། འདི་ལྟ་སྟེ། སེམས་ཅན་དམྱལ་བ་དང་དུད་
འགྲོའོ། །ཞེས་དང་། འཇམ་དཔལ་རྩ་རྒྱུད་ལས། གང་ཞིག་ཆོས་མཆོག་གཙོ་
བོ་འདི། །རྒྱལ་བས་མཆོད་པའི་ཆོས་ཀྱི་མཛོད། །ས་སྟེང་མིས་ནི་སྤོང་བྱེད་
པ། །དེ་ནི་མནར་མེད་དམྱལ་བར་འགྲོ། །བསྐལ་པ་ཆེན་པོར་དེ་འཚེད་
ཅེས། །རྣམ་པ་དུ་མར་དབྱེ་བ་བསྟན། །ནམ་ཞིག་གང་དུ་འབྱུང་བ་ནི། །མི་
ཡི་ལུས་སུ་སྐྱེས་ན་ཡང་། །དབུལ་ཞིང་ནད་མང་གླེན་པ་དང་། །ཀླ་ཀློ་དག་ཏུ་
སྐྱེ་བར་འགྱུར། །འཇིག་རྟེན་སྨད་པར་འགྲོ་བ་སྟེ། །དེ་ནི་མཛེ་ཅན་ནད་པར་
འགྱུར། །ཞུགས་ཤིང་འོན་པ་ཡན་ལག་ཉམས། །བློ་ཉམས་ལོང་བ་ཉིད་དང་
ནི། །རྩུབ་ཅིང་རྟག་ཏུ་འཇིགས་པའི་གཟུགས། །ས་སྟེང་ཡི་དྭགས་ལྟ་བུར་
སྣང་། །གོས་ངན་སེམས་ནི་ངན་པ་དང་། །སེན་མོ་དང་ནི་ལུས་ཀྱང་ངན། །
832



སྲིན་བུ་རྣམས་ཀྱིས་ཟོས་པ་དང་། །ཤུ་བ་གཡན་པ་ཡང་དག་ལྡན། །མདོ་སྡེ་
འདི་ནི་རབ་སྤངས་ན། །གང་དང་གང་གི་འགྲོ་བར་འགྲོ། །དེ་དང་དེར་ནི་
སྐྱེ་བ་ན། །བློ་ངན་རྨོངས་པ་སྐྱེ་བར་འགྱུར། །ཞེས་གསུངས་ཤིང་། བདེ་
མཆོག་ཉུང་ངུའི་རྒྱུད་ལས་ཀྱང་། མོས་པ་དུ་མའི་སེམས་ཅན་ལ། །སྤྱོད་པ་སྣ་
ཚོགས་སྟོན་མཛད་དེ། །སྣ་ཚོགས་ཚུལ་གྱིས་གདུལ་བྱ་ལ། །ཐབས་ནི་སྣ་
ཚོགས་སྟོན་པ་ཡིན། །ཟབ་མོའི་ཆོས་ནི་སྟོན་པ་ལ། །གལ་ཏེ་མོས་པར་མ་
གྱུར་ཀྱང་། །སྨོད་པ་དག་ཏུ་མི་བྱ་སྟེ། །ཆོས་ཉིད་བསམ་མི་ཁྱབ་དྲན་བྱ། །
ཞེས་གསུངས་ཤིང་། གསང་བ་གྲུབ་པ་ལས་ཀྱང་། རྡོ་རྗེ་ཐེག་པ་ལ་སྨོད་པ། །
ངན་འགྲོ་དག་ཏུ་འགྲོ་བར་འགྱུར། །སངས་རྒྱས་ཆོས་དང་དགེ་འདུན་ལ། །
མ་གུས་པར་ནི་བྱེད་པ་གང་། །བདེ་གཤེགས་མཚན་མ་ལ་བརྟེན་ཀྱང་། །དེ་
ནི་ངེས་པར་མནར་མེད་འགྲོ། །ཞེས་བཤད་པས། རྟོན་པ་བཞི་དང་བརྟགས་
པ་གསུམ་གྱིས་ལེགས་པར་མ་བརྟགས་ཤིང་དོན་མ་རྟོགས་པར་སྒྲ་ཙམ་ལ་་་་
བརྟེན་ནས་ཆོས་མ་ཡིན་ཞེས་མི་སྤང་སྟེ། མདོ་སྡེ་རྒྱན་ལས། ཡིད་ཀྱི་ཉེས་པ་
རང་བཞིན་གདུག་པ་སྟེ། །མི་རིགས་པ་ཡི་གཟུགས་ལའང་མི་རིགས་ན། །ཐེ་
ཚོམ་ཟ་བའི་ཆོས་ལ་སྨོས་ཅི་དགོས། །དེ་ཕྱིར་བཏང་སྙོམས་བཞག་ལེགས་
ཉེས་པ་མེད། །ཅེས་སོ། །དེས་ན་སྣོད་དང་མི་ལྡན་པའི་གང་ཟག་ལ་གསང་
སྔགས་བསྟན་ན། རང་གི་དམ་ཚིག་ཉམས་ཤིང་གཞན་ཆོས་སྤོང་གི་ལས་ལ་
སྦྱར་བས་གཉིས་ཀ་ངན་འགྲོར་འགྲོ་སྟེ། དེ་ཉིད་བསྡུས་པ་ལས། ཁྱོད་ཀྱིས་
ཕྱག་རྒྱ་ལ་མི་མཁས་པ་གཞན་སུ་ཡང་རུང་བ་ལ་ཕྱག་རྒྱ་གང་ཡང་རུང་བ་་་་
བསྟན་པར་མ་བྱེད་ཅིག དེ་ཅིའི་ཕྱིར་ཞེ་ན། དེ་ནི་འདི་ལྟར་དཀྱིལ་འཁོར་
ཆེན་པོ་མ་མཐོང་བའི་སེམས་ཅན་དེ་དག་གིས་ཕྱག་རྒྱ་བཅིང་བ་བྱས་ན།
833



དེའི་ཚེ་དེ་དག་འགྲུབ་པར་མི་འགྱུར་རོ། །དེ་ནས་དེ་དག་ཐེ་ཚོམ་དུ་གྱུར་ཏེ།
གནོད་པ་མ་སྤངས་པས་མྱུར་བ་ཉིད་དུ་དུས་བྱས་ནས་དམྱལ་བ་ཆེན་པོ་་་་་་
མནར་མེད་པ་ཞེས་བྱ་བར་ལྟུང་བར་འགྱུར་རོ། །ཁྱོད་ཉིད་ཀྱང་ངན་སོང་དུ་
འགྲོ་བར་འགྱུར་རོ། །ཞེས་གསུངས་ཤིང་དོན་འདི་ཉིད་ཐུགས་ལ་བཞག་
ནས་སྔོན་གྱི་སློབ་དཔོན་ཆོས་ཀྱི་དབང་པོ་དང་དེའི་སློབ་མ་སློབ་དཔོན་མཐོ་
བཙུན་བཙོ་ཡག་གིས་ཀྱང་སྐལ་བ་ངན་པ་ལ་གསང་སྔགས་ཀྱི་ཚུལ་སྟོན་པ་
ལ་དགག་པ་མཛད་ཅིང་། བོད་ཀྱི་རྒྱལ་བློན་ས་ཆེན་པོ་ལ་བཞུགས་པ་དག་
གིས་ཀྱང་ཕྱི་རབས་ཀྱི་སེམས་ཅན་ལྡེམ་པོར་དགོངས་པའི་དོན་ཟབ་མོ་མ་་་་
རྟོགས་པར་སྒྲ་ཇི་བཞིན་པ་ལ་མཚན་མར་བཟུང་སྟེ་ཐབས་ཤེས་རབ་ཀྱི་རྣལ་
འབྱོར་ཅུང་ཟད་ཀྱང་མེད་ཅིང་སྤང་བསྲུང་གི་དམ་ཚིག་སྣ་གཅིག་ཀྱང་མི་་་་
སྡོམ་པ་གསང་སྔགས་ལ་བསྙད་བཏགས་ནས་མུ་སྟེགས་འཆོལ་བའི་རྒྱུད་་་་་་
ལྟར་བག་མེད་བའི་སྤྱོད་པས་སངས་རྒྱས་ཀྱི་བསྟན་པ་ཉམས་སྨད་པར་བྱེད་
པ། རང་གཞན་ཕུང་བར་བྱེད་པའི་ཚུལ་ལ་འཇུག་པ་གཟིགས་ནས་སླད་
ནས་བཀའ་སྩལ་པ་མ་གཏོགས་པ་རྣལ་འབྱོར་ཆེན་པོའི་རྒྱུད་བསྒྱུར་དུ་མེད་
པར་བཀའ་སྩལ་པ་ཡིན་ནོ། །
གཉིས་པ་ནི། རྡོ་རྗེ་ཐེག་པ་སངས་རྒྱས་ཀྱི་གསུང་ཡིན་པར་ཕྱི་མཚན་
ཉིད་ཀྱི་ལུང་གིས་ཀྱང་གྲུབ་སྟེ། མདོ་སྡེ་གདམས་ངག་འབོགས་པའི་རྒྱལ་པོ་
ལས། འདྲེན་པའི་ཐེག་པ་གསུམ་པོ་དག །བཅོམ་ལྡན་ངེས་པར་གསུངས་
ལགས་ན། །རྒྱུ་འབྲས་ལྷུན་འགྲུབ་ཏུ་སྤྱོད་ཅིང་། །སངས་རྒྱས་གཞན་ནས་མི་
ཚོལ་བའི། །ངེས་པའི་ཐེག་པ་ཅིས་མ་གསུངས། །ཞེས་ཞུས་པ་དང་། རྒྱུ་ལ་
མོས་པ་རྒྱུ་ཆོས་ཀྱི། །འཁོར་ལོ་རབ་ཏུ་བསྐོར་བྱས་ནས། །རྡོ་རྗེ་ཐེག་པ་ཉེ་
834



བ
ལམ་ཞིག །མ་འོངས་དུས་ན་འབྱུང་བར་འགྱུར། །ཞེས་དང༌། མྱ་ངན་ལས་
འདས་པའི་མདོ་ལས། བསྟན་བཅོས་སམ་རིག་སྔགས་སམ་གསང་སྔགས་
གང་ཅི་ཡང་རུང་བ་དེ་དག་ ཐམས་ཅད་ནི་རྫོགས་པའི་སངས་རྒྱས་ཀྱིས་
གསུངས་པ་ཡིན་པར་ཤེས་པར་གྱིས་ཤིག ཅེས་པ་དང༌། ལྷག་པའི་བསམ་པ་
བསྐུལ་བའི་མདོ་ལས་ཀྱང་། ་ བྱང་ཆུབ་སེམས་དཔའ་དྲུག་ཅུ་མ་འོངས་
པའི་དུས་ན་བསྟན་བཅོས་གང་དང་གསང་སྔགས་ལ་མཁས་པ་འབྱུང་བར་
འགྱུར། ཞེས་པ་དང༌། འཕགས་པ་གསང་བ་ལུང་བསྟན་པའི་མདོ་ལས་
ཀྱང་། རྒྱུ་ལ་སྦྱོར་བ་རྒྱུ་ཡི་ཆོས། །འཁོར་ལོ་ཤིན་ཏུ་བསྐོར་བྱས་ནས། །འབྲས་
བུའི་ཐེག་པ་ཉེ་ལམ་ཞིག །ཅེས་གསུངས་ཤིང་། འདུལ་བ་ལས་ཀྱང་རྨ་བྱ་
ཆེན་པོའི་རིག་སྔགས་ལ་སོགས་པ་གསུངས་པའི་ཕྱིར་རོ། །རིགས་པས་ཀྱང་
འགྲུབ་སྟེ། ཟབ་པ་དང་རྒྱ་ཆེ་བའི་བདེན་པ་གཉིས་སྟོན་པའི་ཕྱིར་དང་།
བཀའི་མཚན་ཉིད་ཚང་བའི་ཕྱིར་དང་། དེ་ལྟ་མ་ཡིན་ན་སངས་རྒྱས་ཐམས་
ཅད་མཁྱེན་པ་མིན་པར་འགྱུར་ཏེ། སྔགས་ཀྱི་ཐེག་པ་སྟོན་པར་བྱེད་པ་པོ་མ་
ཡིན་པའི་ཕྱིར་ཏེ། དྲི་མེད་འོད་ལས། རྣམ་པ་གཞན་དུ་ན་ཐམས་ཅད་
མཁྱེན་པ་ཉིད་དུ་མི་འགྱུར་ཏེ། རྡོ་རྗེ་ཐེག་པ་སྟོན་པར་བྱེད་པ་པོ་ཉིད་མ་
ཡིན་པའི་ཕྱིར་རོ། །
གསུམ་པ་ལ། རྡོ་རྗེ་ཐེག་པ་སངས་རྒྱས་ཀྱིས་གསུངས་པ་ཡིན་ན།
སངས་རྒྱས་དེ་སངས་རྒྱས་ཚུལ་ཇི་ལྟ་བུ་ཡིན། དེས་གང་དུ་ཆོས་ཇི་ལྟ་བུ་
གཅིག་གསུངས། ཆོས་དེ་བཀའ་སྡུད་པ་པོ་སུ་ཞིག་གིས་བསྡུས་པ་ལ་སོགས་
པ་རྣམས་བརྗོད་དགོས་ཏེ། དེ་ལྟ་མ་ཡིན་ན་ཕ་རོལ་ཏུ་ཕྱིན་པའི་ཚུལ་དང་
མཚུངས་པ་མིན་པས་བཀའ་ཡིན་མིན་ཐེ་ཚོམ་ཟ་བར་འགྱུར་རོ། །ཞེ་ན། དེ་
835



དག་བསྟན་པར་བྱ་བ་ལ། བྱ་བ་དང་། སྤྱོད་པ་དང་། རྣལ་འབྱོར་དང་།
རྣལ་འབྱོར་ཆེན་པོའི་རྒྱུད་གསུངས་ཚུལ་དང་བཞིའི་དང་པོ་ལ། སངས་རྒྱས་
མངོན་པར་རྫོགས་པར་སངས་རྒྱས་ཚུལ། རྒྱས་ནས་སྤྱིར་ཆོས་ཀྱི་འཁོར་ལོ་
བསྐོར་ཚུལ། ཁྱད་པར་བྱ་བའི་རྒྱུད་ཀྱི་འཁོར་ལོ་བསྐོར་ཚུལ། བསྐོར་ནས་མྱ་
ངན་ལས་འདས་ཚུལ། འདས་ནས་བསྟན་པ་བསྡུས་ཚུལ། བསྡུས་པའི་
བསྟན་པ་གནས་ཚུལ་དང་དྲུག་གི་དང་པོ་ལ། དང་པོ་བྱང་ཆུབ་མཆོག་ཏུ་
སེམས་བསྐྱེད་ཚུལ། བར་དུ་བསྐལ་པ་གྲངས་མེད་གསུམ་དུ་ཚོགས་བསགས་
ཚུལ། ཚོགས་རྫོགས་ནས་བྱང་ཆུབ་ཏུ་སངས་རྒྱས་ཚུལ་དང་གསུམ་གྱི་
དང་པོ་ནི། དེ་བཞིན་གཤེགས་པ་ཐམས་ཅད་ཀྱི་བྱིན་གྱི་རླབས་སེམས་ཅན་
ལ་གཟིགས་ཤིང་སངས་རྒྱས་ཀྱི་ཞིང་གི་བཀོད་པ་ཀུན་ཏུ་སྟོན་པའི་གཟུངས་
ལས། ངས་སྔོན་དང་པོ་སེམས་བསྐྱེད་པ་ནས་བཟུང་སྟེ་དེ་བཞིན་གཤེགས་
པ་མེ་ཏོག་སྣང་བ་ཀུན་ཏུ་སྟོན་པ་ཞེས་བྱ་བའི་སྤྱན་སྔར་དེ་ཐོས་སོ་ཞེས་དང་
པོར་སེམས་བསྐྱེད་མ་ཐག་སྔགས་ཀྱི་སྟོད་པ་སྤྱད་པས་ལུང་བསྟན་ཐོབ་པར་
གཟུངས་དེ་ཉིད་ལས་བཤད་དོ། །གཉིས་པ་ནི། སངས་རྒྱས་ཀྱི་མཚན་བརྒྱ་
རྩ་བརྒྱད་པའི་གཟུངས་ལས། ཀྱེ་མ་སངས་རྒྱས་ཡོན་ཏན་ཆེ། །བསྐལ་པ་
གྲངས་མེད་གསུམ་བསགས་པ། །ཞེས་པ་ལྟར། གསང་སྔགས་ཀྱི་སྤྱད་པ་
སྤྱོད་པའི་སྒོ་ནས་བསོད་ནམས་དང་ཡེ་ཤེས་ཀྱི་ཚོགས་གཉིས་བསགས་པས་
སངས་རྒྱས་འོད་སྲུང་འཇིག་རྟེན་དུ་བྱོན་པའི་ཚེ་བྲམ་ཟེའི་ཁྱེའུ་བླ་མར་གྱུར་
པ་ཡན་ཆད་ཀྱིས་རྫོགས་སོ། །གསུམ་པ་ནི། དེ་ནས་ཤི་འཕོས་ནས་དམ་པ་
ཏོག་དཀར་པོར་སྐྱེས་ནས་ལྷ་རྣམས་ལ་ཆོས་བསྟན་ནོ། །དེ་ནས་མིར་སྐྱེས་
ནས་སངས་རྒྱས་ཚུལ་ནི། འཇམ་དཔལ་རྩ་རྒྱུད་ལས། དེ་ཚེ་སྔོན་གྱི་སྐྱེ་བ་
836



ནི། །སེར་སྐྱའི་གྲོང་ཁྱེར་གཞི་དག་ཏུ། །ཤཱཀྱའི་རིགས་ཀྱི་གཙོ་བོ་ནི། །ང་ནི་
འཁོར་བའི་བཙོན་རར་སྐྱེས། །བདག་གི་སྡུག་བསྔལ་བདག་ཉིད་ཀྱིས། །ཁྱིམ་
ལ་ངེས་འབྱུང་ཡོངས་སུ་སྤངས། །དེ་ཚེ་མུ་སྟེགས་མང་པོ་བསྟེན། །བདུད་རྩི་
དག་ཀྱང་ཐོབ་པར་གྱུར། །དཀའ་བ་དག་ཀྱང་བདག་གིས་སྤྱད། །ལུས་ཀྱི་
གདུང་བའང་ཡུན་རིང་བ། །ལོ་དྲུག་དག་ཏུ་བསྟེན་པ་ཡི། །ལུས་ཀྱང་ཞིག་
ཅིང་རྣམ་པར་བསྐམས། །ཤེས་དང་ཤེས་བྱ་གསལ་བ་ནི། །ངས་ནི་ཅུང་ཟད་
ཐོབ་པ་མེད། །དེ་ནས་ང་ནི་ལངས་ནས་ཀྱང་། །འབྲས་ཆན་དཀར་བའི་ཟས་
ཀྱང་ཟོས། །ལྷ་རྣམས་ཀྱིས་མཆོད་ལམ་དག་ནི། །དེར་ནི་ས་སྟེང་ང་ཡིས་
བགྲོད། །ཆུ་བོ་ན་ར་ཛ་རའི་འགྲམ། །ཤིང་གི་རྒྱལ་པོ་ལེགས་མཛེས་པ། །མེ་
ཏོག་རྣམ་པ་དུ་མས་ཁྱབ། །དེ་འགྲམ་ས་ནི་ཉམས་དགའ་བ། །ནགས་ཆེན་
འབྲས་བུ་ལྡན་པ་དང་། །རྣམ་པ་སྣ་ཚོགས་ཤིང་དག་འབྱུང་། །ཆུ་བོ་ཆེན་
པོས་ཡོངས་བསྐོར་བའི། །ཤིང་གི་རྩར་ནི་ང་ཡིས་ཕྱིན། །ས་ཡི་ཆ་ནི་མཐོང་
ཙམ་གྱིས། །བདག་གི་སེམས་ནི་བརྟན་པ་ཐོབ། །དེ་ལྟའི་ཤིང་ནི་བདག་གིས་
མཐོང་། །ཡལ་ག་ལོ་མ་ཉེར་མཛེས་པའི། །ཤིང་ཆེན་གྲིབ་མ་ཆེན་པོ་ནི། །རྩ་
བ་མི་མངོན་ཉེར་སྤྱད་འོས། །ཤིང་རྩེ་ཨ་ཤཱཏྠར་འདུག་ན། །སེམས་ནི་ཤིན་ཏུ་
དང་བར་གྱུར། །བསམ་གཏན་དང་ནི་ཏིང་འཛིན་དང་། །དེར་ནི་བརྟན་
པའང་མངོན་པར་འཐོབ། །མཚན་མོའི་མཐར་ནི་སྐྱེས་མཐར་བྱེད། །དེར་ནི་
སྣང་བ་མེད་པའང་འཐོབ། །བདུད་ཀྱི་བགེགས་ནི་རྣམ་མང་པོ། །རྣམ་པ་དུ་
མར་རབ་ཏུ་སྦྱར། །སྡེ་རྣམས་བཅོམ་ནས་སླར་ལོག་ཅིང་། །རང་གི་གནས་
སུའང་དེ་དག་སོང་། །སྔགས་དང་རྒྱུད་ནི་འདི་དོན་དུ། །རྣམ་པ་མང་པོ་
གསུངས་པ་ཡིན། །རྣམ་པ་དུ་མར་སྦྱོར་བ་དང་། །བསམ་གཏན་ཤེས་པའང༌
837



བསྟན་པ་ཡིན། །དེར་ནི་ཐེག་པ་གསུམ་ཡང་སྤྱད། །གཞན་དག་སེམས་ཅན་
བསྟན་ལ་འཛུད། །ཉེས་པ་རྣམ་པ་གསུམ་ཡིད་ཀྱི། །གཉེན་པོ་དག་ཀྱང་རབ་
ཏུ་བསྟན། །དེ་ནས་ལངས་ནས་ཀྱང་སོང་ནས། །གྲོང་ཁྱེར་ལྟེང་རྒྱས་ཆུ་
བཟང་གིས། །ཁྲུས་བྱས་དེར་གནས་དྲང་སྲོང་རྣམས། །སློབ་མར་བཅས་
པའང་རབ་ཏུ་བྱུང་། །སེམས་ཅན་རྣམས་མང་དོན་བྱས་ནས། །ཀཱ་ཤིའི་གྲོང་
ནི་ཉམས་དགའ་བར། །མཐར་གྱིས་སུ་ནི་ཡང་དག་ཞུགས། །རྫུ་འཕྲུལ་ཆེན་
པོ་སྔར་སངས་རྒྱས། །དེ་ནི་གནས་སུའང་བཞུགས་པ་ཡིན། །ཀ་ཤི་སྐྱེ་བོའི་
ཡུལ་དག་ཏུ། །དེར་ནི་རང་བདག་ཉིད་གནས་འགྱུར། །ཞི་བ་མྱ་ངན་འདས་
བྱེད་པའི། །དམ་ཆོས་ཆོས་ཀྱི་འཁོར་ལོ་བསྐོར། །འཇིག་རྟེན་ལྷ་དང་ལྷ་མིན་
བཅས། །འགྲོ་བ་ལྔ་ལ་ཡང་དག་སྟོན། །འབྱུང་པོ་ཀུན་ལ་བདེ་བའི་ཕྱིར། །
དེར་ནི་ཆོས་ཀྱང་རབ་ཏུ་བསྟན། །དེར་ནི་སྔ་མའི་སངས་རྒྱས་ཀྱིས། །ཆོས་ཀྱི་
འཁོར་ལོ་རབ་ཏུ་བསྐོར། །ཆོས་ཀྱི་འཁོར་ལོ་བླ་ན་མེད། །དེ་ནི་ང་ཡིས་རབ་
ཏུ་བསྟན། །སྲིད་ལས་གྲོལ་ཞིང་བདེ་དོན་དང་། །སེམས་ཅན་ཉེས་པ་བཟློག་
པའི་ཕྱིར། །བདེ་ཞིང་ཞི་བར་གཞོལ་བའོ། །ཚངས་པའི་འཁོར་ལོ་རབ་ཏུ་
བསྐོར། །སྲིད་པའི་ལམ་ནི་གཞིག་དོན་དང་། །བདེན་བཞིའི་ཏིང་འཛིན་
ལས་བྱུང་བའི། །འཕགས་ལམ་ཡན་ལག་བརྒྱད་པ་ནི། །ཚངས་པའི་གནས་
བཞི་རྣམ་པར་བརྒྱན། །རྟེན་ཅིང་འབྲེལ་བར་འབྱུང་དང་བཅས། །རྣམ་པ་
བཅུ་གཉིས་བྱས་པ་ཡིན། །མ་རིག་འགག་པར་ཡང་དག་ལྡན། །རིག་པ་
བསྐྱེད་པའི་རིམ་པས་འབྱུང་། །ཡང་དག་མཐའ་ནི་ལེགས་མཐའ་སྐྱེས། །དེ་
ཉིད་མཐའ་ནི་བསྟན་པ་ཡིན། །ལུགས་སུ་འབྱུང་དང་ལྡོག་པ་དང་། །ཐ་མར་
བདག་ཉིད་རྟོགས་ཆེན་སྐྱེས། །སེམས་ཅན་མང་པོ་ཐར་དོན་དུ། །ཞི་བའི་
838



འཁོར་ལོ་ཡང་དག་བསྟན། །ཉམས་དགའི་ཀ་ཤིའི་གྲོང་སྤངས་ནས། །དེ་ཚེ་
བདག་ཉིད་མཉན་ཡོད་སོང་། །དེ་ཚེ་མུ་སྟེགས་གདུལ་བྱའི་ཕྱིར། །ཆོ་འཕྲུལ་
ཆེན་པོའང་བྱས་པ་ཡིན། །མི་ཡུལ་དག་ཏུ་རྫུ་འཕྲུལ་ནི། །དེ་ཚེ་ཡང་དག་
བསྟན་པར་བྱས། །མུ་སྟེགས་མང་པོའི་གནས་དག་ཏུའང་། །དེ་ཚེའང་རབ་
ཏུ་དགའ་བར་བྱས། །ཡུལ་མིང་མེ་ཐབ་ཅེས་བྱ་བར། །ལྷ་ལས་བབས་པ་
བཟང་པོ་བྱས། །སུམ་ཅུ་རྩ་གསུམ་དག་ཏུ་ཡང་། །ཆོས་ཉིད་ལ་ནི་བརྒྱ་སྦྱིན་
སྦྱར། །དེ་ནས་འོག་མིན་ལྷ་ཚོགས་དང་། །ཚངས་སོགས་བརྒྱ་བྱིན་བཅས་པ་
དང༌། །རྣམ་ཐོས་གནོད་སྦྱིན་དབང་དང་བཅས། །རྒྱལ་ཆེན་བཞི་ཡི་རིགས་
དག་དང་། །རྟག་ཏུ་མྱོས་དང་གཞོང་ཐོགས་དང་། །པི་ཝཾ་གསུམ་པ་ཕྲེང་
ཐོགས་དང༌། །ལྷ་དང་གནོད་སྦྱིན་ཚོགས་རྣམས་ཀུན། །ས་བླ་ལྷ་དང་བར་
སྣང་གནས། །འཕགས་པ་གནོད་སྦྱིན་ཚོགས་བདག་དང༌། །ལྷ་དང་ལྷ་མིན་
ཐམས་ཅད་དང༌། །ཆོས་ཀྱི་འབྲས་བུ་ལྡན་པར་བྱས། །མྱ་ངན་འདས་གསུམ་
རྗེས་འགྲོ་བྱས། །སེམས་ཅན་བསམ་གྱིས་མི་ཁྱབ་པའང་། །དེ་ཚེ་ལེགས་པ་
ཉིད་ལ་བཙུད། །དེ་དག་རྩིས་ཀྱི་གྲངས་མེད་པ། །འཁོར་བའི་མཐའ་བཞིན་
དེ་མཐའ་མེད། །སྟོང་ཆེན་པོ་ཡི་འཇིག་རྟེན་གྱི། །ཁམས་དང་འདྲ་བ་བསམ་
མི་ཁྱབ། །རྟག་ཏུ་སེམས་ཅན་མང་པོ་ནི། །བདེན་པའི་དོན་ལ་ཡང་དག་
སྦྱར། །དེ་ཚེ་དེར་ནི་ང་འོངས་ནས། །གནས་གཙང་སྟེང་དུ་གནས་ནས་
ཀྱང་། །ཐེག་པ་གསུམ་ལ་རྗེས་འཇུག་པའི། །དམ་ཆོས་སྔགས་ནི་རབ་ཏུ་
བསྐོར། །སེམས་ཅན་གདུལ་བྱ་ལ་བརྟེན་ནས། །ང་ཡི་ཆོ་གའི་རྒྱལ་པོ་འདི། །
འཇིག་རྟེན་མང་ལ་རབ་བསྟན་ནས། །འཇམ་དཔལ་དབྱངས་ལའང་གཏད་
པ་ཡིན། །ཞེས་གསུངས་པས། དགའ་ལྡན་ནས་འཕོས་ཏེ་སེར་སྐྱའི་གྲོང་ཁྱེར་
839



དུ་རྒྱལ་པོ་ཟས་གཙང་མའི་སྲས་སུ་འཁྲུངས་ནས་འཁོར་བའི་སྡུག་བསྔལ་་་་་
རང་གིས་རིག་སྟེ་ཁྱིམ་ནས་ཁྱིམ་མེད་པར་མཆོད་རྟེན་རྣམ་དག་གི་དྲུང་དུ་་་
རབ་ཏུ་བྱུང་སྟེ། བྲམ་ཟེ་རིགས་ལྡན་ལ་སོགས་པའི་གནས་སུ་སོང་ནས་རིམ་
གྱིས་ཡངས་པ་ཅན་དུ་བྱོན་ནས་སྒྱུ་རྩལ་ཤེས་ཀྱི་བུ་རིང་འཕུར་ལ་ཅིའང་་་་་་་
མེད་པའི་སྐྱེ་མཆེད་མངོན་དུ་བྱས་ནས་ཆུ་དྲོན་ཅན་གྱི་སྒོ་ནས་རྒྱལ་པོའི་་་་་
ཁབ་ཏུ་ཞུགས་ཏེ། རངས་བྱེད་ཀྱི་བུ་ལྷག་སྤྱོད་ལ་སྲིད་རྩེའི་སེམས་མངོན་དུ་
བྱས་ནས་ཆུ་བོ་ན་ར་ཛ་རའི་འགྲམ་དུ་བརྟུལ་ཞུགས་ངན་པས་དག་པ་དང་
གྲོལ་བར་འཛིན་པ་སུན་དབྱུང་བའི་ཕྱིར། ཏིལ་འབྲུ་གཅིག རྒྱ་ཤུག་འབྲུ་
གཅིག འབྲས་འབྲུ་གཅིག་གིས་དཀའ་བ་སྤྱད་ནས་ལོ་དྲུག་ཏུ་དབུགས་
འགྱུ་བ་བཅད་དེ་མཁའ་ཁྱབ་ཀྱི་ཏིང་ངེ་འཛིན་ལ་མཉམ་པར་བཞག་སྟེ་ལུས་
བསྐམས་ཤིང་ཤིག་ཤིག་པོར་གྱུར་ཀྱང༌། ཤེས་པ་དང༌། ཤེས་བྱ་གསལ་བའི་
ཡེ་ཤེས་ཅུང་ཟད་ཀྱང་མ་ཐོབ་སྟེ་དཀའ་ཐུབ་ཀྱིས་གྲོལ་བར་འཛིན་པ་དགག་
པའི་ཕྱིར་དེ་ལས་ལངས་ནས་ལེགས་སྐྱེས་མས་ཕུལ་བའི་འབྲས་ཆན་དཀར་
བའི་ཟས་འོ་ཐུག་སྦྲང་རྩི་དང་ལྡན་པ་ཟོས་ཏེ་ཚངས་པས་འཁོར་ལ་བསྒོ་་་་་་
ནས་མཆོད་པའི་བཀོད་པ་བསམ་གྱིས་མི་ཁྱབ་པ་སྤྲུལ། རླུང་དང་ཆར་གྱིས་
ལམ་ཕྱགས་ཤིང་ཆག་ཆག་བཏབ་པའི་སྟེང་ནས་བགྲོད་དེ་ཆུ་བོ་ན་ར་ཛ་་་་་
རའི་འགྲམ་དང་ཧ་ཅང་མི་རིང་བའི་བྱང་ཆུབ་ཀྱི་སྙིང་པོ་ན། ཤིང་གི་རྒྱལ་
པོ་ཁ་དོག་དང་དབྱིབས་ལེགས་པ་མེ་ཏོག་རྣམ་པ་དུ་མས་ཁྱབ་པའི་འགྲམ་
པ་གཞི་ཉམས་དགའ་ཞིང་ཡིད་དུ་འོང་བ་འབྲས་བུ་དང་ལྡན་པའི་ཤིང་སྣ་་་
ཚོགས་ཀྱི་ནགས་ཚལ་དང་ཆུ་བོ་ཆེན་པོས་བསྐོར་བའི་བྱང་ཆུབ་ཀྱི་ཤིང་རྩ་
བ་མི་མངོན་ཞིང་ཡལ་ག་དང་ལོ་མས་མཛེས་པ་གྲིབ་མ་ཆེན་པོ་དང་ལྡན་་་་་
840



པའི་ཨ་ཤཱཏྨའི་འགྲམ་དུ་འདུག་པ་ཙམ་གྱིས་སེམས་ཤིན་ཏུ་དྭངས་པར་གྱུར་
ཏེ། སྲོད་ཀྱི་དུས་སུ་བདུད་ཀྱི་དཀྱིལ་འཁོར་ཐམས་ཅད་འཇོམས་པ་ཞེས་བྱ་
བའི་འོད་བཀྱེ་བས་བདུད་མི་འཁྲུགས་ཕྲག་གཅིག་འདུས་ཏེ་བར་དུ་གཅོད་
པའི་བགེགས་ཀྱི་ཆོ་འཕྲུལ་རྣམ་པ་མང་པོ་སྦྱར་ཡང་བདུད་སྡེ་ཐམས་ཅད་་་་་
བྱམས་པའི་མཚོན་གྱིས་བཅོམ་ནས་སླར་ལོག་ཅིང་རང་གནས་སུ་སོང་ངོ༌། །
དེ་ནས་གུང་ཐུན་ལ་བསམ་གཏན་བཞི་དང་མངོན་ཤེས་ལྔ་ལ་སོགས་པའི་་་་
ཏིང་ངེ་འཛིན་བརྟན་པ་ཐོབ་ནས་མཚན་མོའི་མཐར་སྐྱ་རེངས་ཤར་བའི་་་་་
དུས་སུ་རྡོ་རྗེ་ལྟ་བུའི་ཏིང་ངེ་འཛིན་གྱིས་སྲིད་པའི་སྐྱེ་བ་མཐར་ཕྱིན་པར་་་་་
བྱས་ཏེ་གཉིས་སུ་སྣང་བ་མེད་པའི་ཡེ་ཤེས་མཐར་ཕྱིན་པའང་ཐོབ་པའོ། །
གཉིས་པ་ནི། བདུད་གཞོམ་པ་འདིའི་དོན་དུ་གཤིན་རྗེ་ལ་སོགས་པའི་
སྔགས་དང་རྒྱུད་མང་པོ་དང་ཐབས་ཤེས་རབ་ཀྱི་རྣལ་འབྱོར་དང་བསམ་་་་་
གཏན་ཏིང་ངེ་འཛིན་ཤེས་པའང་གདུལ་བྱ་སྐལ་ལྡན་རྣམས་ལ་བསྟན་ནོ། །
དེར་ཐེག་པ་གསུམ་གྱི་དོན་སྤྱད་ནས་ཡིད་ཀྱི་ཉེས་པ་གསུམ་གྱི་གཉེན་པོ་་་་་
བསྟན་ཏེ། དེ་ནས་ལངས་ཏེ་རིམ་གྱིས་གྲོང་ཁྱེར་ལྟེང་རྒྱས་ཀྱི་ཆུ་བོའི་འགྲམ་
དུ་ཁྲུས་མཛད་ནས་དེ་ན་གནས་པའི་དྲང་སྲོང་སློབ་མ་དང་བཅས་པ་རབ་
ཏུ་ཕྱུང་ཞིང་སེམས་ཅན་མང་པོའི་དོན་མཛད་ནས་ཀ་ཤི་སྟེ་གྲོང་ཁྱེར་གསལ་
ལྡན་ཞེས་བྱ་བ་འདས་པའི་སངས་རྒྱས་རྣམས་ཀྱིས་བཞུགས་ཤིང་ཆོས་ཀྱི་་་་་
འཁོར་ལོ་བསྐོར་བའི་ས་དེར་གཤེགས་ཏེ་ཀ་ཤིའི་སྐྱེ་བོའི་ཡུལ་ཝ་རཱ་ཎ་སིར་
རང་ཉིད་གནས་ནས་ཆོས་ཀྱི་འཁོར་ལོ་བསྐོར་ཏེ་སེམས་ཅན་སྲིད་པ་ལས་་་་
གྲོལ་ཞིང་བདེ་བའི་དོན་དང་། སེམས་ཅན་གྱི་ཉེས་པ་སྡུག་བསྔལ་རྒྱུ་འབྲས་
ལས་བཟློག་པའི་ཕྱིར་དང་། འཕྲལ་དུ་བདེ་ཞིང་ཕུགས་སྡུག་བསྔལ་ཞི་བ་
841
，



ལ་གཞོལ་བའི་དོན་དུ་ཚངས་པ་མྱ་ངན་ལས་འདས་པའི་འཁོར་ལོ་རབ་ཏུ་་་
བསྐོར་ཏེ་སྲིད་པའི་ལམ་རྒྱུད་གཅད་པའི་དོན་དུ་བདེན་པ་བཞི་དང་། ལམ་
བརྒྱད་དང་། ཚངས་པའི་གནས་བཞི་དང་། རྟེན་འབྲེལ་ལུགས་འབྱུང་
ལུགས་ལྡོག་གི་དོན་བསྟན་པས་ལྔ་སྡེས་དགྲ་བཅོམ་ཐོབ་སྟེ། བདག་ཉིད་
ཆེན་པོའི་རྟོགས་པ་སྐྱེས། ལྷ་བརྒྱད་ཁྲི་ཆོས་ལ་མི་སྐྱེ་བའི་བཟོད་པ་ཐོབ།
མདོར་ན་སེམས་ཅན་མང་པོས་ཐར་པ་ཐོབ་པའི་དོན་དུ་ཞི་བའི་ཆོས་ཀྱི་་་་་
འཁོར་ལོ་བསྐོར་རོ། །དེ་ནས་མཉན་ཡོད་དུ་སོང་སྟེ། མུ་སྟེགས་ཀྱི་སྟོན་པ་
དྲུག་གིས་རྫུ་འཕྲུལ་འགྲན་པར་ཞུས་པས་ཆོ་འཕྲུལ་ཆེན་པོ་བསྟན་ནས་ལྷ་མི་
རྣམས་དད་པར་མཛད་དོ། །དེ་ནས་སུམ་ཅུ་རྩ་གསུམ་དུ་ལྷ་མོ་སྒྱུ་འཕྲུལ་
ཆེན་པོ་གདུལ་བའི་དོན་དུ་དབྱར་གནས་པ་ཟླ་བ་གསུམ་མཛད་ནས་མེ་ཐབ་
ཅེས་བྱ་བའི་ཡུལ་དུ་ལྷ་རྣམས་ཀྱིས་བཻཌཱུརྱའི་སྐས་བཙུགས་པ་ལ་རེས་བྱོན།
རེས་རྫུ་འཕྲུལ་གྱིས་བྱོན་པའི་ཚུལ་གྱིས་ལྷ་ལས་བབས་པའི་ཆོ་འཕྲུལ་མཛད་
དོ། །སུམ་ཅུ་རྩ་གསུམ་དུ་བརྒྱ་བྱིན་བདེན་པ་ལ་བཀོད་ནས་འོག་མིན་གྱི་ལྷ་
ཚོགས་དང་། ཚངས་པ་དང་། བརྒྱ་བྱིན་དང་། རྣམ་ཐོས་གནོད་སྦྱིན་གྱི་
དབང་པོ་དང་། རྒྱལ་ཆེན་བཞི་དང་། རི་རབ་ཀྱི་བང་རིམ་གྱི་ལྷ་རྟག་མྱོས་
དང༌། གཞོང་ཐོགས་དང༌། པི་ཝཾ་གསུམ་པ་དང༌། ཕྲེང་ཐོགས་དང་། རིའི་
ལྷ་དང་། གནོད་སྦྱིན་གྱི་ཚོགས་རྣམས་ཐམས་ཅད་དང༌། ས་བླའི་ལྷ་དང༌།
འཕགས་པ་གནོད་སྦྱིན་གྱི་ཚོགས་ཀྱི་བདག་པོ་ལག་ན་རྡོ་རྗེ་དང༌། ལྷ་དང་
ལྷ་མ་ཡིན་གྱི་འཁོར་ཐམས་ཅད་ཆོས་ཀྱི་འབྲས་བུ་དང་ལྡན་པར་བྱས་ཏེ་ཁ་
ཅིག་ནི་ཉན་ཐོས་ཀྱི་བྱང་ཆུབ་ལ། ཁ་ཅིག་ནི་རང་བྱང་ཆུབ་ལ། ཁ་ཅིག་ནི་
བླ་ན་མེད་པའི་བྱང་ཆུབ་ལ་བཀོད་ནས་སེམས་ཅན་དཔག་ཏུ་མེད་པའི་དོན་
-
842



མཛད་དོ། །གསུམ་པ་ནི། དེ་བཞིན་གཤེགས་པའི་རིགས་ཀྱི་སྟོན་པ་པོ་དེ་
བཞིན་གཤེགས་པ། གནས་འོག་མིན་དང༌། དགའ་ལྡན་ལ་སོགས་པར་
གསུངས་སོ། །པདྨའི་རིགས་ནི་སྤྱན་རས་གཟིགས་དབང་ཕྱུག་གིས་གནས་པོ་
ཊ་ལ་ལ་སོགས་པར་གསུངས་སོ། །རྡོ་རྗེའི་རིགས་ནི་ཕྱག་ན་རྡོ་རྗེས་ལྕང་ལོ་
ཅན་ལ་སོགས་པར་གསུངས་སོ། །ནོར་བུའི་རིགས་ནི་ནོར་བུ་བཟང་པོ་དང་།
དྲང་སྲོང་རྣམ་ཐོས་གཉིས་ཀྱིས་ལྕང་ལོ་ཅན་ལ་སོགས་པར་གསུངས་སོ། །
རྒྱས་པའི་རིགས་ནི་ལྔས་རྩེན་དང་འཕྲོག་མས་སེར་སྐྱ་ལ་སོགས་པར་གསུངས་
སོ། །འཇིག་རྟེན་པའི་རིགས་རྣམས་ནི་སྟོན་པ་ལ་དད་པའི་འབྱུང་པོ་རྣམས་
ཀྱིས་གནས་སྣ་ཚོགས་སུ་སྟོན་པ་ལ་རིག་སྔགས་དང་ཆོ་ག་ཕུལ་ནས་སྟོན་་་་་་་
པས་བྱིན་གྱིས་བརླབས་པའོ། །བཞི་པ་ནི། འཇམ་དཔལ་རྩ་རྒྱུད་ལས།
ཉོན་ཅིག་ལྷ་ནི་ཐམས་ཅད་དང་། །བྱང་ཆུབ་སེམས་དཔའ་རྫུ་འཕྲུལ་ཆེ། །
དགྲ་བཅོམ་ཉན་ཐོས་དག་ཀྱང་ཉོན། །ང་ནི་ས་སྟེང་མྱ་ངན་འདའ། །ཁ་
བ་ཅན་གྱི་ནང་དག་ཏུ། །སཱ་ལའི་ནགས་ནི་ཡང་དག་བྱུང་། །གསེར་དང་
ལྡན་པའི་ཆུ་བོ་དང་། །གྱད་རྣམས་ཀྱི་ནི་ཉེ་འཁོར་དུ། །སཱ་ལ་ཟུང་གི་ནགས་
ནང་དུ། །དེ་ནི་མྱ་ངན་འདའ་བར་འགྱུར། །ཞེས་སོགས་ཀྱིས་མྱ་ངན་ལས་
འདས་ཚུལ། པུར་སྦྱངས་ཚུལ། སྐུ་གདུང་བགོས་ནས་མཆོད་རྟེན་བྱེད་ཚུལ།
དེའི་རྗེས་སུ་བསྟན་པ་འཛིན་པའི་གང་ཟག་ལུང་བསྟན་ཚུལ་ལ་སོགས་པ་་་་
རྒྱས་པར་གསུངས་ཏེ་མང་བས་འཇིགས་པས་མ་བྲིས་སོ། །ལྔ་པ་ནི། འཇམ་
དཔལ་རྩ་རྒྱུད་ལས། འདིར་ནི་གསུང་རབ་མ་ལུས་པ། །ཡན་ལག་བཅུ་
གཉིས་བདེ་འབྱུང་ནས། །མདོ་དང་འདུལ་བ་མངོན་པའི་ཆོས། །ནམ་མཁའི་
དུད་བཞིན་མ་གྱུར་ཏམ། །དཔའ་བོ་ཆེན་པོ་ནུབ་གྱུར་ནས། །བསྟན་པ་
843



འཇིག་པར་འགྱུར་བ་དང་། །སངས་རྒྱས་གསུང་བའི་བཀའ་འདི་ནི། །མ་
ལུས་བདག་གིས་བསྡུ་བར་བྱ། །རྫུ་འཕྲུལ་ཆེན་པོ་འདོད་ཆགས་བྲལ། །མ་
ལུས་ལྷན་ཅིག་འགྲོ་བར་བྱ། །མ་ག་དྷ་ཡི་གྲོང་མཆོག་དང་། །གྲོང་ཁྱེར་
བཟང་པོ་བརྒྱད་ཅུའི་ཁབ། །ཀུ་ཤའི་གྲོང་ཁྱེར་ཉམས་དགའ་དང༌། །རི་ནི་རྡོ་
མཆོག་མཐོང་བ་དང་། །ཡུལ་བཟང་ཡངས་པ་ཅན་དང་ནི། །མཆོད་རྟེན་
གནས་ནི་ལེགས་མཛེས་པ། །དེ་བཞིན་རྣམ་པ་དུ་མ་ཡི། །བསྟན་པ་བསྡུ་བའི་
ཆེད་དག་ཏུ། །འདུས་ནས་སྨྲ་བ་ཀུན་སྨྲ་བ། །རྫུ་འཕྲུལ་ཆེན་པོ་བྱེད་པར་
འགྱུར། །ཞེས་སྟོན་པ་མྱ་ངན་ལས་འདས། དགྲ་བཅོམ་པ་རྣམས་ཀྱང་འདས་
ནས་སྡེ་སྣོད་གསུམ་ནམ་མཁའི་དུད་པ་བཞིན་ཡལ་ན་བསྟན་པ་འཇིག་པས་
བཀའ་བསྡུ་བར་དགོངས་ནས་མ་ག་དྷ་ལ་སོགས་པའི་ཡུལ་ཐ་དད་ཀྱི་དགྲ་་་
བཅོམ་པ་རྣམས་འདུས་ནས་བཀའ་བསྡུ་བར་ལུང་བསྟན་ནོ། །དེ་ནས་འོད་
སྲུང་གིས་སྐུ་གདུང་རྣམས་སོ་སོར་བགོས་ནས་བྱིན། མ་སྐྱེས་དགྲའི་སྐལ་
བ་ཁྱེར་ནས་རྒྱལ་པོའི་ཁབ་ཏུ་འོངས་ཏེ་རྒྱལ་པོ་མ་སྐྱེས་དགྲའི་སྡུག་བསྔལ་་་
བསལ་ནས་དགྲ་བཅོམ་པ་རྣམས་འདུས་ཏེ། སྡེ་སྣོད་གསུམ་གཞུང་སོ་སོར་
བསྡུས་ནས་སེམས་ཅན་གྱི་དོན་བྱེད་པར་ལུང་བསྟན་ཏེ། ཇི་སྐད་དུ། དེ་
ནས་སློབ་མའི་མཆོག་གྱུར་པ། །པི་པལ་ཕུག་ན་གནས་པ་དེ། །རྫུ་འཕྲུལ་ཆེན་
པོ་འདོད་ཆགས་བྲལ། །ཐུབ་པ་མ་ལུས་འདུས་ནས་ནི། །གསུང་རབ་ཡན་
ལག་བཅུ་གཉིས་དང༌། །འདུལ་བ་མ་ལུས་སྡུད་པར་བྱེད། །གང་ཞིག་ངས་ནི་
ཆོས་བསྟན་དང་། །དེ་བཞིན་སྔོན་གྱི་རྒྱལ་བ་མཆོག །དེས་ནི་སློབ་མའི་
མཆོག་དེས་ཀྱང་། །རྣམ་པ་གསུམ་དུ་ཡང་དག་བསྟན། །འདུལ་བ་དང་ནི་
མངོན་པ་དང་། །མདོ་སྡེའི་དབྱེ་བས་གཞུང་དུ་བྱས། །སེམས་ཅན་འཆིང་བ་
844



གསུམ་ལས་བཀྲོལ། །ཉེས་པ་གསུམ་པོ་སྐེམ་པར་བྱེད། །དཔའ་བོ་སྡུག་
བསྔལ་གསུམ་ལས་འགྲོལ། །རྟག་ཏུ་ཐེག་པ་གསུམ་ལ་དགོད། །སངས་རྒྱས་
རྣམས་ཀྱི་བསྟན་པའི་དོན། །བློ་ཡིས་མཆོག་ནི་བྱེད་པར་འགྱུར། །ཞེས་
གསུངས་སོ། །འོ་ན་ཕྱི་མཚན་ཉིད་དང་མཐུན་པར་འདུག་པས། མདོ་སྡེ་
ཀུན་དགའ་བོས། འདུལ་བ་ཉེ་བར་འཁོར་གྱིས། མངོན་པ་འོད་སྲུང་གིས་
བསྡུས་པར་འགྱུར་ལ། དེ་ལྟ་ན་སྔགས་ཀྱི་ཐེག་པའི་རྒྱུད་སྡེ་ཐམས་ཅད་ཕྱག་
རྡོར་གྱིས་བསྡུས་པར་བཤད་པ་དང་འགལ་ཞིང་། གཙུག་ཏོར་དཀར་མོའི་
འགྲེལ་པ་ལས་ཀྱང་ལྕང་ལོ་ཅན་གྱི་ཕོ་བྲང་ན་གནས་པ་སྡུད་པར་བྱེད་པ་་་་་
ལག་ན་རྡོ་རྗེ་ལ་འཁོར་ས་བཅུའི་བྱང་ཆུབ་སེམས་དཔའ་ཀུན་ཏུ་བཟང་པོ་་་
དང་རྡོ་རྗེ་ཆོས་ལ་སོགས་པས། བླ་གོས་ལྔ་བརྒྱ་གདན་དུ་བཏིང་ནས། ཆོས་
ཀྱི་འཁོར་ལོ་བསྐོར་བའི་མདོ། །བདེ་བར་གཤེགས་པས་གང་དུ་གསུངས། །
རྡོ་རྗེ་འཆང་བ་ཁྱོད་སྨྲོས་ཤིག །ཤེས་རབ་སྲས་པོ་ཁྱོད་སྨྲོས་ཤིག །ཅེས་
གསོལ་བ་བཏབ་པའི་རྗེས་ལ། འདི་སྐད་བདག་གིས་ཐོས་པ་ཞེས་གླེང་
བསླང་བ་གསུངས་སོ། །ལྕང་ལོ་ཅན་གྱི་བདག་པོ་ས་བཅུའི་དབང་ཕྱུག་གི་
བློ་དྲན་པ་ཉམས་པ་མེད་པའི་ཏིང་ངེ་འཛིན་གྱིས་ཚིག་དང་དོན་མ་ལུས་པ་
འདི་སྐད་ལོ། །ཞེས་གསུངས་པ་དང་འགལ་ཞེ་ན། སྐྱོན་མེད་དེ། བྱ་བའི་
རྒྱུད་ནི་མདོ་སྡེའི་ཁོངས་སུ་གཏོགས་ལ། ཀུན་དགའ་བོ་ནི་ཕྱག་རྡོར་ཡིན་
པར་བཤད་པའི་ཕྱིར་རོ། །དྲུག་པ་ནི། བྱ་བའི་རྒྱུད་ནི་བསྟན་པ་ཇི་སྲིད་
གནས་ཀྱི་བར་གནས་ཤིང་བསྟན་པ་སྤྱི་གནས་པའང་སྔགས་ཀྱི་མཐུ་ཡིན་་་་་་
པར་བཤད་དེ། འཇམ་དཔལ་རྩ་རྒྱུད་ལས། དེ་བཞིན་ཤཱཀྱའི་གསུང་རབ་
ལ། །ངེས་པར་རབ་བྱུང་གནས་ནས་ནི། །འཇིག་རྟེན་མིག་གཅིག་གྱུར་པ་
845



ཡི། །ཐུབ་པ་མཆོག་ནི་མེད་པ་ན། །རྟག་ཏུ་སྔགས་སྨྲ་ལ་དད་པས། །བསྟན་
པའི་དོན་ནི་བྱེད་པར་འགྱུར། །ཞེས་དང༌། སྟོབས་པོ་ཆེ་ལས། མདོ་སྡེ་འདི་
ཡོངས་སུ་ནུབ་པའི་ཚེ་དེ་བཞིན་གཤེགས་པའི་བསྟན་པ་ནུབ་པར་འགྱུར་ཏེ་
མཚན་ཉིད་དེས་ན་དེ་བཞིན་གཤེགས་པའི་སྤྲུལ་པ་ཞེས་བྱའོ། །ཞེས་
གསུངས་པའོ། །
གཉིས་པ་ལ། དང་པོར་སེམས་བསྐྱེད་ཚུལ། བར་དུ་ཚོགས་བསགས་
ཚུལ། མཐར་མངོན་པར་རྫོགས་པར་སངས་རྒྱས་ཚུལ། སངས་རྒྱས་ནས་
ཆོས་ཀྱི་འཁོར་ལོ་བསྐོར་ཚུལ། བསྐོར་བའི་བསྟན་པ་བསྡུས་ཚུལ། བསྡུས་
པའི་བསྟན་པ་གནས་ཚུལ་དང་དྲུག་གི་དང་པོ་ནི། ལོགས་ཤིག་ཏུ་གསལ་
བར་གསུངས་པ་མ་མཐོང་སྟེ་སྤྱི་དང་མཐུན། གཉིས་པ་ནི། རྣམ་སྣང་མངོན་
བྱང་ལས། ཐམས་ཅད་མཁྱེན་པའི་ཡེ་ཤེས་ཀྱང་ལྷ་དང་བཅས་པའི་འཇིག་
རྟེན་རབ་ཏུ་སིམ་པར་བགྱིད་པ་ལགས་ན། བཅོམ་ལྡན་འདས་འདིའི་རྒྱུ་
གང་ལགས། རྩ་བ་ནི་གང་ལགས། མཐར་ཐུག་པ་ནི་གང་ལགས། ཞེས་ཞུས་
པའི་ལན་དུ་རྒྱུ་ནི་བྱང་ཆུབ་ཀྱི་སེམས་སོ། །རྩ་བ་ནི་སྙིང་རྗེ་ཆེན་པོའོ། །
མཐར་ཐུག་པ་ནི་ཐབས་སོ། །ཞེས་གསུམ་དུ་བསྡུས་ནས་གསུངས་ལ། དེ་ལ་
བྱང་ཆུབ་ཀྱི་སེམས་བསྐྱེད་པའི་མཚན་ཉིད་དང་། དེ་དུས་ཇི་ཙམ་འདས་
པས་སངས་རྒྱས་ཐོབ་ཚུལ་སོགས་ཞུས་པས་དེའི་ལན་རྒྱས་པར་གསུངས་པ་
ལས་སྤྱིར་སངས་རྒྱས་ཐོབ་པའི་ལམ་ལ་འཇུག་པ་ལ་འཇིག་རྟེན་པའི་ལམ་་་་
གྱིས་འཇུག་པ་དང༌། འཇིག་རྟེན་ལས་འདས་པའི་ལམ་གྱིས་འགྲུབ་པ་
གཉིས་ལས། དང་པོ་ནི། འཁོར་བ་པ་ཡི་སེམས་ཅན་ངར་འཛིན་པས་
བཅིངས་པ་དག་སྡུག་བསྔལ་ལས་ཐར་འདོད་ནས་ས་བོན་ལྟ་བུའི་སེམས་་་་་
846



སྨྱུང་བར་གནས་པར་འདོད་པ་ལ་སོགས་པའི་ཆོས་ཀྱི་འདུ་ཤེས་བརྒྱད་་་
འབྱུང་སྟེ་དེ་དག་བདག་འཛིན་ལས་མ་གྲོལ་ཞིང་སྟོང་པ་ཉིད་མ་རྟོགས་པས་
དངོས་པོར་འཛིན་པ་ཡིན་ཏེ། དེ་ཉིད་ལས། བྱིས་པ་སོ་སོའི་སྐྱེ་བོ་ཕྱུགས་
དང་མཚུངས་པ་རྣམས་ལ་བརྒྱ་ལམ་ན་རེས་འགའ་ཞིག་ན་ཆོས་ཀྱི་འདུ་ཤེས་
འབྱུང་བ་ནི། འདི་ལྟ་སྟེ། སྨྱུང་བར་གནས་པ་ལ་གནས་པར་བྱའོ་ཞེས་
དེ་ཙམ་ཞིག་སེམས་ལ་བྱས་ཏེ་མགུ་བ་བསྐྱེད་ནས་ཕྱི་ཕྱིར་ཞིང་དེ་ཉིད་ལ་་་་་
གོམས་པར་བྱེད་དེ། གསང་བའི་བདག་པོ་དེ་ནི་དགེ་བའི་ལས་བསྐྱེད་པའི་
ས་བོན་ལྟ་བུ་སྟེ་སེམས་དང་པོའོ་ཞེས་སོགས་བརྒྱད་གསུངས་ནས་གསང་བ་
པའི་བདག་པོ་གཞན་ཡང་ཁྱད་པར་རྟོགས་པ་ཇི་སྐད་དུ་ཡོངས་སུ་བསྒྲགས་
པའི་ཁྱད་པར་དེ་དང་དེ་དག་ལ་ཁྱད་པར་དུ་གནས་པ་རྣམས་ལ་འབའ་་་་་
ཞིག་པ་ཉིད་ཀྱི་དོན་དུ་བློ་སྐྱེ་ཞིང་། དེ་ཡང་ཡོད་དེ། ཞེས་སྟོང་པ་ཉིད་ཁོ་
ན་ལ་དངོས་པོར་སེམས་ཏེ་གསང་བ་པའི་བདག་པོ་དེ་དག་གིས་ནི་སྟོང་པ་
ཉིད་རབ་ཏུ་མི་ཤེས་སོ། །ཞེས་པ་ནས། གང་དག་སྟོང་ཉིད་མི་ཤེས་པ། །དེ་
དག་མྱ་ངན་འདའ་མི་ཤེས། །ཞེས་པའི་བར་དུ་གསུངས་པས། དགེ་བའི་
བཤེས་གཉེན་བསྟེན་ནས་ལུང་རིགས་ཡང་དག་གིས་འཇིག་རྟེན་པའི་ལམ་
དེ་ཐར་པའི་ལམ་མ་ཡིན་པར་རྟོགས་ནས་འདས་པའི་ལམ་ལ་འཇུག་པའི་་་་
དོན་དུ་བརྩོན་པར་བྱེད་དོ། །དེ་ལ་དབང་རྟུལ་གང་ཟག་གི་བདག་མེད་
རྟོགས་པའི་སྒོ་ནས་འཇུག་པ་དང་། དབང་རྣོན་བདག་མེད་གཉིས་ཀ་
རྟོགས་པའི་སྒོ་ནས་ལམ་ལ་འཇུག་པ་གཉིས་ལས་དང་པོ་ནི། འཇིག་རྟེན་པ་
འབའ་ཞིག་པའི་ལམ་སྤངས་ནས་གང་ཟག་གི་བདག་མེད་རྟོགས་པའི་ལམ་
ལ་ཞུགས་ཏེ། འདོད་ཆགས་ཀྱི་སེམས་སྐྱེ་བར་གྱུར་པའི་སེམས་ཀྱི་བར་དྲུག་
，
847



ཅུ་ལ་རེ་རེ་བགྲངས་པ་དང་། གཉིས་གཉིས་བགྲངས་པ་དང་། གསུམ་
གསུམ་བགྲངས་པ་དང་། བཞི་བཞི་བགྲངས་པ་དང་། ལྔ་ལྔ་བགྲངས་པ་
དང་། དྲུག་དྲུག་བགྲངས་པ་དང་། བརྒྱད་བརྒྱད་བགྲངས་པས་ཕྱེད་དང་
བརྒྱད་ལ་བདུན་དུ་བརྩིས་པ་དང༌། བཅུ་བཅུ་བགྲངས་པ་སྟེ་དེ་རྣམས་
བསྡོམས་པས་བརྒྱ་དྲུག་ཅུ་པོ་དེ་ལས་བསྐལ་པ་གསུམ་གྱིས་འདས་ནས་་་་
འཇིག་རྟེན་ལས་འདས་པའི་སེམས་གང་ཟག་གི་བདག་མེད་རྟོགས་པའི་ཡེ་
ཤེས་སྐྱེ་ལ། དེས་ཞུགས་འབྲས་བརྒྱད་ལ་སོགས་པ་ཅི་རིགས་ཐོབ་ནས་ཕྱིའི་
ཆོས་ཉིད་རྟོགས་པ་གང་ཟག་གི་བདག་མེད་རྟོགས་པ་ལས་བསྐལ་པ་གཅིག་
གིས་འདའ་བར་འགྱུར་ཏེ། དེ་ཉིད་ལས། གསང་བ་པའི་བདག་པོ་དེ་ལ་
སེམས་ནི་འདོད་ཆགས་ཀྱི་སེམས་དང་། ཞེས་སོགས་ནས། གསང་བ་པའི་
བདག་པོ་དེ་ལྟར་ན། གཅིག་གཉིས་གསུམ་བཞི་ལྔ་ལྔ་གཉིས་སུ་བསྒྱུར་བར་
བྱ་བའི་འཇིག་རྟེན་གྱི་སེམས་བརྒྱ་དྲུག་ཅུ་བསྐལ་པ་གསུམ་གྱིས་འདས་ནས་
འཇིག་རྟེན་ལས་འདས་པའི་སེམས་བསྐྱེད་དེ། འདི་ལྟ་སྟེ། འདི་ནི་ཕུང་པོ་
ཙམ་ཉིད་དེ། །བདག་ནི་ནམ་ཡང་ཡོད་མ་ཡིན། །ཞེས་སོགས་ནས། གསང་
བ་པའི་བདག་པོ་དེ་ལ་འཇིག་རྟེན་ལས་འདས་པའི་ སེམས་ལ་གནས་པ་
རྣམས་ལ་ཡང་ཕུང་པོ་བདག་ལ་ཡོད་དོ་སྙམ་པའི་བློ་ཉེ་བར་སྐྱེའོ། །ནམ་
ཕུང་པོ་དག་ལ་འདོད་ཆགས་དང་བྲལ་བ་སྐྱེ་བ་དེའི་ཚེ། ལྦུ་བ་དང༌། ཆུའི་
ཆུ་བུར་དང་། སྒྱུ་མ་དང་། སྨིག་རྒྱུ་དང་མཚུངས་པར་འཇིག་པས་རྣམ་པར་
གྲོལ་བར་འགྱུར་ཏེ། འདི་ལྟ་སྟེ། ཕུང་པོ་དང་། ཁམས་དང་། སྐྱེ་མཆེད་
དང༌། གཟུང་བ་དང་འཛིན་པ་རྣམ་པར་སྤངས་པའི་ཆོས་ཉིད་རང་གི་ངོ་བོ་
ཞི་བའི་དབྱིངས་རྟོགས་པར་འགྱུར་རོ། །གསང་བ་པའི་བདག་པོ་འཇིག་
848



རྟེན་ལས་འདས་པའི་སེམས་ཕྱིན་ཅི་ལོག་དང་ཕྱིན་ཅི་མ་ལོག་པའི་སེམས་ཀྱི་
ཕྱེད་པར་བརྒྱད་དང་འབྲེལ་པ་ལས་དང་ཉོན་མོངས་པའི་དྲ་བ་དང་བྲལ་བ་
འདི་ནི་རྣལ་འབྱོར་པ་དག་བསྐལ་པ་གཅིག་གིས་འདའ་བར་བྱེད་དོ། །ཞེས་
སོ། །གཉིས་པ་དབང་རྣོན་ནི། དང་པོ་ཉིད་དུ་བདག་དང་ཕུང་པོ་སོགས་སུ་
འཛིན་པ་བསལ་ཏེ་བདག་མེད་གཉིས་རྟོགས་པ་ལ་འཇུག་སྟེ། ཕྱིས་སེམས་
ཀྱི་ངོ་བོ་ཉིད་ཤེས་པའི་ལམ་གྱིས་ཆོས་ཀྱི་བདག་མེད་རྟོགས་པ་ལས་བསྐལ་
པ་གཉིས་ཀྱིས་འདའ་བར་བྱེད་དེ། དེ་ཉིད་ལས། གསང་བ་པའི་བདག་པོ་
གཞན་ཡང་ཐེག་པ་ཆེན་པོས་བགྲོད་པ་གཞན་གྱི་དྲིང་མི་འཇོག་པ་རྣམས་ལ་
ཆོས་ཀྱི་བདག་མེད་པའི་སེམས་སྐྱེའོ། །དེ་ཅིའི་ཕྱིར་ཞེ་ན། འདི་ལྟར་དེ་
དག་སྔོན་སྤྱད་པ་སྤྱོད་ཅིང་ཕུང་པོའི་གནས་རྣམ་པར་འཇིག་པ་ན་ངོ་བོ་ཉིད་
ཡོངས་སུ་ཤེས་པའི་ཕྱིར་སྒྱུ་མ་དང་། སྨིག་རྒྱུ་དང་། གཟུགས་བརྙན་དང༌།
བྲག་ཅ་དང་། མགལ་མེའི་འཁོར་ལོ་དང་། དྲི་ཟའི་གྲོང་ཁྱེར་ལྟ་བུའི་འདུ་
ཤེས་སྐྱེས་སོ། །གསང་བ་པའི་བདག་པོ་དེའི་ཕྱིར་དེ་དག་གི་སེམས་ཀྱི་དབང་
དུ་བྱས་པའི་ཆོས་ལ་བདག་མེད་པ་ཉིད་ཀྱང་སྤང་བར་བྱ་སྟེ་རང་གི་སེམས་
ནི་གཟོད་མ་ནས་མ་སྐྱེས་པའོ། །དེ་ཅིའི་ཕྱིར་ཞེ་ན། གསང་བ་པའི་བདག་
པོ་ངོ་བོ་ཉིད་ཡོངས་སུ་ཤེས་པའི་ཕྱིར་སེམས་ལ་སྔོན་གྱི་མཐའ་དང་ཕྱི་མའི་
མཐའ་མི་དམིགས་ཏེ་རྣལ་འབྱོར་པ་དག་འདིའང་བསྐལ་པ་གཉིས་ཀྱིས་་་་་
འདའ་བར་བྱེད་དོ། །ཞེས་གསུངས་སོ། །དེ་ལྟར་དབང་པོ་རྣོ་རྟུལ་གཉི་གའི་
ལམ་བཤད་པ་ནི་ལམ་སྤྱིའི་རྣམ་གཞག་ཤེས་པའི་དོན་དུ་ཡིན་གྱི་སྟོན་པ་ནི་
དབང་པོ་རྣོན་པོའི་ལམ་གྱིས་བགྲོད་པར་ཤེས་པར་བྱའོ། །དེ་ལྟར་དབང་
པོ་རྣོ་རྟུལ་གཉིས་ཀ་ཡང་བདག་མེད་གཉིས་རྟོགས་ནས་དེ་ཉིད་ལ་འཇུག་་་་
849



གནས་ལྡང་བའི་སེམས་མངོན་དུ་བྱེད་པས་སྒོམ་ཞིང་བསྡུ་བ་བཞི་དང་།
ཕར་ཕྱིན་དྲུག་གི་སྤྱོད་པ་སྒྲུབ་པ་སྔོན་དུ་འགྲོ་བས་སེམས་ཅན་རྗེས་སུ་་་་
འཛིན་པར་བྱེད་པས་ན་ས་བཅུ་ལ་འཇུག་པར་བྱེད་པ་དང༌། དེ་དག་གི་རྒྱུ་
མཐུན་པ་སྒོ་གསུམ་གྱི་ཡོན་ཏན་རྣམས་དངོས་སུ་མ་ཐོབ་ཀྱང་ཐོས་བསམ་གྱི་
ཤེས་རབ་ཀྱིས་ཇི་ལྟར་ཐ་སྙད་དུ་བསྟན་པ་དེ་ཁོ་ན་ལྟར་ཡིན་ནོ་ཞེས་མོས་པ་
ནི་མོས་པ་སྤྱོད་པ་ཡིན་ཞིང་། དེ་ཉིད་གཞིའི་དོན་གྱིས་ཡིན་པས་མོས་སྤྱོད་
ཀྱི་ས་སྟེ་གནས་ལུགས་རྟོགས་པའི་སེམས་ཅན་རྣམ་པར་མི་རྟོག་པའི་སེམས་
སྙིང་རྗེ་ཆེན་པོའི་སེམས་ཏེ་སེམས་གསུམ་སྒོམ་པའི་སྒོ་ནས་ཕར་ཕྱིན་དྲུག་་་་
དང་བསྡུ་བཞི་སྤྱོད་ཅིང་ཡེ་ཤེས་ཀྱི་ས་བཅུ་རྫོགས་པར་བྱེད་པའི་ཆོས་ལ་་་་་
མོས་པའི་སེམས་བཅུ་དང་བཅས་པ་ནི་མོས་སྤྱོད་ཀྱི་ས་ཡིན་ལ་དེ་བསྐལ་པ་
གཅིག་གིས་འདའ་བ་ཡིན་ཏེ། དེ་ཉིད་ལས། མོས་པ་ཡིས་ནི་སྤྱོད་པའི་ས། །
སེམས་གསུམ་རྣམ་པར་བསྒོམ་པ་སྟེ། །ཕ་རོལ་ཕྱིན་རྣམས་སྤྱོད་པ་དང༌། །
བསྡུ་བ་དག་ནི་བཞི་པོ་ཡིས། །མོས་པའི་ས་ནི་མཚུངས་པ་མེད། །དཔག་ཏུ་
མེད་ཅིང་བསམ་མི་ཁྱབ། །དཔག་མེད་ཡེ་ཤེས་འབྱུང་བ་ནི། །སེམས་བཅུ་
དག་ནི་ཐོབ་པར་འགྱུར། །ངས་གང་ཅུང་ཟད་བརྗོད་པ་ནི། །ཐམས་ཅད་
འདི་ཡིས་ཐོབ་པར་འགྱུར། །དེ་ཕྱིར་ཐམས་ཅད་མཁྱེན་པ་ཡིས། །མོས་པ་
ཞེས་ནི་བྱ་བར་བཤད། །བློ་ལྡན་བསྐལ་པ་གཅིག་གིས་ནི། །ས་ལས་ཡང་དག་
འདའ་བར་འགྱུར། །ཞེས་སོ། །དེའི་སེམས་གསུམ་དང་སེམས་བཅུ་ནི། དེ་
ཉིད་ཀྱིས་བཤད་པའི་རྒྱུད་རྒྱུད་ཕྱི་མ་ལས། དེ་ལ་གསང་བ་པའི་བདག་པོ་
མོས་པས་སྤྱོད་པའི་སེམས་གསུམ་ཡོངས་སུ་ཤེས་པ་གང་ཞེ་ན། གསང་བ་
པའི་བདག་པོ་སེམས་ཀྱི་སྐད་ཅིག་མ་དང་པོ་རྟོགས་པའི་ཕྱིར་སེམས་སྐྱེ་བ་་་
850



མེད་པ་དང་། འགོག་པ་མེད་པར་ཁོང་དུ་ཆུད་པའི་མཚན་ཉིད་ནི་རྟོག་པ་
དང་པོ་ཡིན་ནོ། །
གཉིས་པ་ནི་རྟོག་པའི་དྲ་བ་ཐམས་ཅད་ཡང་དག་པར་འདས་པ་རྣམ་
པར་མི་རྟོག་པ་ཡིན་ནོ། །སྒྲིབ་པ་མེད་པར་རྟོགས་ནས་སེམས་ཅན་རྣམས་
ཡང་དག་པའི་ལམ་ལ་དགོད་པར་བྱའོ་སྙམ་པའི་སྙིང་རྗེ་ཆེན་པོ་སྐྱེས་ཏེ།
འདི་ནི་སེམས་གསུམ་པ་ཡིན་ནོ། །གསང་བ་པའི་བདག་པོ་སེམས་གསུམ་
སྒྲུབ་པས་ས་དང་ཕ་རོལ་ཏུ་ཕྱིན་པ་དང་བསྡུ་བའི་དངོས་པོ་རྣམས་སྒྲུབ་་་་་
པར་འགྱུར་རོ། །གསང་བ་པའི་བདག་པོ་དེ་ལ་ས་དང་ཕ་རོལ་ཏུ་ཕྱིན་པ་
སྒྲུབ་པའི་སྦྱོར་བ་དག་ནི་བྱང་ཆུབ་སེམས་དཔའ་གསང་སྔགས་ཀྱི་སྒོ་ནས་་་་
བྱང་ཆུབ་སེམས་དཔའི་སྤྱད་པ་སྤྱོད་ཅིང་ཐབས་དང་ཤེས་རབ་དང་ཡེ་ཤེས་
ལྡན་པ་གང་གི་ཚེ་སེམས་ཅན་རྣམས་བསྡུ་བའི་དངོས་པོ་བཞི་པོ་དག་གིས་་་
ཡང་དག་པར་ལེན་དུ་བཅུག་སྟེ་ཡིད་རབ་ཏུ་དགའ་བས་ཆོས་ཀྱི་སྦྱིན་པ་་་་་་
སྦྱིན་པར་བྱེད་པ་འདི་ནི། འདིའི་ས་དང་ཕ་རོལ་ཏུ་ཕྱིན་པའི་ཡན་ལག་གི་
སྦྱོར་བ་ཡིན་ནོ། །གསང་བ་པའི་བདག་པོ་གཞན་ཡང་བྱང་ཆུབ་སེམས་
དཔའ་སེམས་རྣམ་པར་དག་པ་འདུས་མ་བྱས་ཀྱི་ཚུལ་ཁྲིམས་ལ་གནས་པ་ནི་
ཆོས་དེ་ཉིད་སྦྱིན་ཞིང་སེམས་ཅན་རྣམས་བསམ་པ་ཇི་ལྟ་བ་བཞིན་དུ་ཚུལ་་་
ཁྲིམས་ལ་འགོད་ལ་བདག་ཉིད་ཀྱང་དེ་ལ་གནས་པར་འགྱུར་ཏེ། འདི་ནི་
འདིའི་ས་དང་ཕ་རོལ་ཏུ་ཕྱིན་པའི་ཡན་ལག་གི་སྦྱོར་བ་ཡིན་པར་བལྟའོ། །
གསང་བ་པའི་བདག་པོ་བྱང་ཆུབ་སེམས་དཔའ་སེམས་འོད་གསལ་ཞིང་་་་་་
སེམས་ཀྱིས་ཕྱོགས་བཅུའི་ཆོས་ལ་ཁྱབ་པ་གང་གི་ཚེ་བདག་ཉིད་ཀྱང་མི་སྐྱེ་་་
བའི་ཆོས་ལ་བཟོད་པ་ཐོབ་ལ་གཞན་དག་ཀྱང་དེ་ལ་འགོད་པར་བྱེད་པ་དེ་
851



ནི། དེའི་ས་དང་ཕ་རོལ་ཏུ་ཕྱིན་པའི་ཡན་ལག་གི་སྦྱོར་བ་ཡིན་པར་བལྟའོ། །
གསང་བ་པའི་བདག་པོ་གཞན་ཡང་ཡེ་ཤེས་ཀྱི་འོད་ཟེར་དང་ལྡན་པ་ནི་
སེམས་འོད་དེ་ཉིད་ཀྱིས་ ཕྱི་ཕྱིར་ཞིང་གོང་ནས་གོང་དུ་རྟོག་པ་ལ་མཁས་
པའི་བློས་བརྩོན་འགྲུས་རྩོམ་ཞིང་གཞན་དག་ཀྱང་དེ་ལ་འགོད་པར་བྱེད་དེ།
གསང་བ་པའི་བདག་པོ་འདི་ནི་འདིའི་ས་དང་ཕ་རོལ་ཏུ་ཕྱིན་པའི་ཡན་་་་་་
ལག་འགྲུབ་པའི་སྦྱོར་བ་ཡིན་པར་བལྟའོ། །གསང་བ་པའི་བདག་པོ་བྱང་
ཆུབ་སེམས་དཔའ་གསང་སྔགས་ཀྱི་སྒོ་ནས་བྱང་ཆུབ་སེམས་དཔའི་སྤྱད་པ་
སྤྱོད་པ་གང་གི་ཚེ་སེམས་དེ་ཉིད་བསམ་གཏན་ཐམས་ཅད་ལ་མི་ལྟ་བ་ཡེ་་་་
ཤེས་དང་ལྡན་པའི་བློས་ངེས་པར་སེམས་ཤིང་གཞན་དག་ཀྱང་དེ་ལ་ཡང་་་་
དག་པར་ལེན་དུ་འཇུག་པ་དེའི་ཚེ་འདིའི་ས་དང་ཕ་རོལ་ཏུ་ཕྱིན་པའི་ཡན་
ལག་འགྲུབ་པའི་སྦྱོར་བ་ཡིན་པར་བལྟའོ། །གསང་བ་པའི་བདག་པོ་གཞན་
ཡང་སེམས་དེ་ཉིད་ཀྱི་ཡེ་ཤེས་དང་ལྡན་པའི་བློས་འཇིག་རྟེན་པ་དང་འཇིག་
རྟེན་ལས་འདས་པ་ཉན་ཐོས་ཀྱི་བསམ་གཏན་དང་ཚད་མེད་པ་མི་ལྟ་བར་་་་
བདག་ཉིད་ཀྱང་དེ་ལ་གནས་པར་འགྱུར་ཞིང་གཞན་དག་ཀྱང་དེ་ལ་འགོད་
པར་བྱེད་པའི་ཚེ་འདིའི་ས་དང་ཕ་རོལ་ཏུ་ ཕྱིན་པའི་ཡན་ལག་འགྲུབ་པ་
ཡིན་པར་བལྟའོ། །གསང་བ་པའི་བདག་པོ་གཞན་ཡང་བྱང་ཆུབ་སེམས་
དཔའ་གསང་སྔགས་ཀྱི་སྒོ་ནས་བྱང་ཆུབ་ སེམས་དཔའི་སྤྱད་པ་སྤྱོད་པ་་་་
བསམ་གཏན་གྱི་ལྷག་པའི་བསམ་པ་དེ་ལྟ་བུ་དང་ལྡན་པ་ནི་སེམས་དེ་ཉིད་
ཀྱི་ཡེ་ཤེས་དང་ལྡན་པའི་བློས་བདག་ཉིད་ཀྱང་འཇིག་རྟེན་པ་དང་འཇིག་་་་
རྟེན་ལས་འདས་པའི་ཤེས་རབ་རྣམ་པར་དཔྱོད་པར་བྱེད་པ་ལ་གནས་པར་
འགྱུར་ཞིང་གཞན་དག་ཀྱང་དེ་ལ་འགོད་པར་བྱེད་དེ། དེ་ལྟ་བུ་འདི་ནི་ཤེས་
852



རབ་ཀྱི་ཕ་རོལ་ཏུ་ཕྱིན་པ་དང་། ས་མངོན་དུ་གྱུར་གྱི་ཡན་ལག་འགྲུབ་པ་
ཡིན་པར་བལྟའོ། །གསང་བ་པའི་བདག་པོ་གཞན་ཡང་བྱང་ཆུབ་སེམས་
དཔའ་ ཐབས་ཀྱིས་ཡང་དག་པར་བསྡུ་བ་ལ་མཁས་པ་དགེ་བའི་བཤེས་་་
གཉེན་གྱིས་ལེགས་པར་བྱིན་གྱིས་བརླབས་པ་ནི་སངས་རྒྱས་ཀྱི་ཆོས་ཐམས་
ཅད་ལ་སྨོན་ལམ་བཏབ་ནས་སེམས་དང་པོ་ནས་བཟུང་སྟེ་སེམས་ཅན་་་་
རྣམས་བསྡུ་བའི་དངོས་པོ་བཞི་དག་གིས་སྡུད་པར་བྱེད་པ་སྟེ། འདི་ནི་
འདིའི་ཐབས་ཀྱི་ཕ་རོལ་ཏུ་ཕྱིན་པ་དང་ས་རིང་དུ་སོང་བའི་སྦྱོར་བ་འགྲུབ་
པ་ཡིན་པར་བལྟའོ། །གསང་བ་པའི་བདག་པོ་གཞན་ཡང་ཡེ་ཤེས་དང་ལྡན་
པའི་བློས་མི་གཡོ་ཞིང་རབ་ཏུ་མི་སྒུལ་བ་ནི་ཕས་ཀྱི་རྒོལ་བ་ཐམས་ཅད་དང་
བདུད་ཀྱི་རིས་ཀྱི་ལྷ་དག་གིས་ཀྱང་ཟིལ་གྱིས་མི་ནོན་ཏེ་འདི་ནི་འདིའི་ས་མི་
གཡོ་བ་དང་ཕ་རོལ་ཏུ་ཕྱིན་པའི་སྦྱོར་བ་ཡིན་པར་བལྟའོ། །གསང་བ་པའི་
བདག་པོ་གཞན་ཡང་བྱང་ཆུབ་སེམས་དཔའ་དགེ་བའི་བཤེས་གཉེན་གྱིས་་་
ལེགས་པར་ཟིན་པས་ཆོས་ཐམས་ཅད་ལ་སྒྱུ་མའི་ཆོས་དང་མཉམ་པ་ཉིད་དུ་
འགྱུར་བ་སྙིང་རྗེ་ཆེན་པོའི་ཕ་རོལ་ཏུ་ཕྱིན་པ་དང་ལྡན་པ་ནི་སྙིང་རྗེ་ཆེན་་་་་
པོའི་ཕ་རོལ་ཏུ་ཕྱིན་པས་ཕྱོགས་བཅུར་སངས་རྒྱས་ཀྱི་ཞིང་དག་ཁྱབ་པར་་་་་
བྱེད་ཅིང་ལུས་དང་ངག་ཡིད་མཉམ་པ་ཉིད་ཀྱིས་ཡང་དག་པར་མགུ་ནས་་་
ལུས་ཀྱི་སྤུ་ལངས། དགའ་བ་མང་པོས་ཕྱོགས་བཅུ་ན་རྣམ་པར་བཞུགས་པ་
དེ་བཞིན་གཤེགས་པ་རྣམས་མཐོང་བར་འགྱུར་རོ། །སེམས་ཅན་གྱི་མཐར་
ཐུག་པའི་སྙིང་རྗེ་ཆེན་པོ་དང་ལྡན་ཞིང་ སེམས་ཅན་ ཐམས་ཅད་ལ་ནམ་
མཁའི་མཐར་ཐུག་པ་དང་། སེམས་ཅན་གྱི་མཐར་ཐུག་པ་དང་། ཡེ་ཤེས་ཀྱི་
མཐར་ཐུག་པ་དང་། རྣམ་པར་ཤེས་པའི་མཐར་ཐུག་པས་ཁྱབ་པར་བྱེད་དེ།
853



དེ་ལྟར་དད་པ་དང་བརྩོན་འགྲུས་དང་ཤེས་རབ་ཀྱི་སྟོབས་བསྐྱེད་པ་ཐོབ་པ་
ན་རྨི་ལམ་མམ། མངོན་སུམ་དུ་སངས་རྒྱས་དང་བྱང་ཆུབ་སེམས་དཔའ་
རྣམས་མཐོང་བར་འགྱུར་ཞིང་བྱང་ཆུབ་ཀྱི་སེམས་མི་བརྗེད་པའི་ཏིང་ངེ་་་་་
འཛིན་ཐོབ་པར་འགྱུར་ཏེ། དེ་ནི་བྱང་ཆུབ་སེམས་དཔའ་མོས་པའི་དཀྱིལ་
འཁོར་ལ་ཞུགས་པ་ཡིན་པར་ཤེས་པར་བྱའོ། །ཞེས་སོ། །མོས་སྤྱོད་ཀྱི་
ས་འདིའི་མཇུག་ཏུ་ཡང་མོས་སྤྱོད་ཀྱི་ས་འབྲས་བུར་འགྱུར་བའི་ཡོན་ཏན་ཡེ་
ཤེས་ཀྱི་ས་རབ་ཏུ་དགའ་བ་ལ་འཇུག་པར་འགྱུར་བ་རྣམས་བསྐལ་པ་བཞི་
ཆའི་བར་དུ་གོམས་པས་མོས་སྤྱོད་ཀྱི་ས་ལས་འདས་ནས་ཡེ་ཤེས་ཀྱི་ས་ལ་་་་་
འཇུག་པར་འགྱུར་ཏེ། རྣམ་སྣང་མངོན་བྱང་ལས། འདི་ཡི་ཡང་ནི་བཞི་ཆ་
ཡིས། །མོས་པ་ལས་ནི་འདའ་བར་འགྱུར། །ཞེས་སོ། །དེའི་འོག་ཏུ་བདག་
མེད་གཉིས་རྟོགས་པ་དེ་ཉིད་འཇུག་གནས་ལྡང་བའི་སྒོ་ནས་མངོན་དུ་བྱེད་
པ་ན་ཕར་ཕྱིན་ལ་གོམས་པའི་ཕྱིར། བསྐལ་པ་དཔག་ཏུ་མེད་པར་ཚོགས་
གཉིས་སྒྲུབ་པ་ལྷུར་ལེན་པས་ཆོས་ཐམས་ཅད་ཀྱི་དེ་བཞིན་ཉིད་ལ་དམིགས་
པའི་སྒོ་ནས་སྒྱུ་མ་ལྟ་བུར་རྟོགས་པའི་ཡང་གཉེན་པོར་གྱུར་པའི་ས་དང་་་་་་
པོའི་ཡེ་ཤེས་བྱང་ཆུབ་ཀྱི་སེམས་དང་པོ་སྐྱེ་སྟེ། དེ་ཉིད་ལས། གསང་བ་པའི་
བདག་པོ་གཞན་ཡང་བྱང་ཆུབ་སེམས་དཔའ་གསང་སྔགས་ཀྱི་སྒོ་ནས་བྱང་
ཆུབ་སེམས་དཔའི་སྤྱད་པ་སྤྱོད་པ་བསྐལ་པ་བྱེ་བ་ཕྲག་ཁྲིག་བརྒྱ་སྟོང་དཔག་
ཏུ་མེད་པར་བསོད་ནམས་དང་ཡེ་ཤེས་ཀྱི་ཚོགས་དཔག་ཏུ་མེད་པ་བསགས་
པ་རྣམས་ལ་ཤེས་རབ་དང་ཐབས་དཔག་ཏུ་མེད་པས་ཡོངས་སུ་བཟུང་བ་ལྷ་
དང་ལྷ་མ་ཡིན་དུ་བཅས་པའི་འཇིག་རྟེན་གྱིས་ཕྱག་བྱས་པ། ཉན་ཐོས་དང་
རང་སངས་རྒྱས་ཐམས་ཅད་ཀྱི་ས་ལས་ཡང་དག་པར་འདས་པ་བརྒྱ་བྱིན་་་་་
，
854



དང་ཚངས་པའི་དབང་པོ་དང་ཉེ་དབང་ལ་སོགས་པས་ཕྱག་བྱས་པ། འདི་
ལྟ་སྟེ། སྟོང་པ་ཉིད་ཀྱི་ངོ་བོ་ཉིད་རྫས་མེད་པ། མཚན་ཉིད་མེད་པ། མཚན་
མ་མེད་པ་སྤྲོས་པ་ཐམས་ཅད་ལས་འདས་པས། ནམ་མཁའ་ལྟར་དཔག་ཏུ་
མེད་པ། ཆོས་ཐམས་ཅད་ཀྱི་གོ་སྐབས་སུ་གྱུར་པ། འདུས་བྱས་དང་འདུས་
མ་བྱས་ཀྱི་ཁམས་དང་བྲལ་བ། ལས་དང་བྱ་བ་མེད་པ། མིག་དང་རྣ་བ་
དང་སྣ་དང་ལྕེ་དང་ལུས་དང་ཡིད་དང་བྲལ་བ་ཤིན་ཏུ་ངོ་བོ་ཉིད་མེད་པའི་
སེམས་སྐྱེ་སྟེ། གསང་བ་པའི་བདག་པོ་འདི་ནི་བྱང་ཆུབ་ཀྱི་སེམས་དང་
པོའོ། །ཞེས་རྒྱལ་བ་རྣམས་ཀྱིས་གསུངས་སོ། །ཞེས་སོ། །དེ་ལྟར་ཡེ་ཤེས་ཀྱི་ས་
ལ་ཞུགས་ནས་ཇི་ལྟ་བ་བཞིན་གོམས་པར་བྱེད་ཅིང་སྒྲུབ་པ་ལ་ཞུགས་པའི་
གང་ཟག་ནི་བྱང་ཆུབ་སེམས་དཔའ་ཞེས་བྱ་སྟེ། དེ་ཉིད་ལས། བྱང་ཆུབ་
ནམ་མཁའི་མཚན་ཉིད་དེ། །ཀུན་ཏུ་རྟོག་པ་ཐམས་ཅད་སྤངས། །གང་ཞིག་
དེ་རྟོག་འདོད་པ་དེ། །བྱང་ཆུབ་སེམས་དཔའ་ཞེས་བྱའོ། །ཞེས་སོ། །དེ་ནས་
དཔའ་བོ་ཆེན་པོའི་ཏིང་ངེ་འཛིན་གྱིས་བདུད་བཞི་བཅོམ་པ་ཚུན་ཆད་ཀྱིས་
ཚོགས་གཉིས་ཡོངས་སུ་རྫོགས་པར་བྱས་པ་ཡིན་ཏེ། རྣམ་སྣང་མངོན་
བྱང་གི་འགྲེལ་པ་ལས། བཅོམ་ལྡན་འདས་བྱང་ཆུབ་སེམས་དཔར་གྱུར་པ་
ཁོ་ནས་སྤྲུལ་པའི་སྦྱོར་བ་བདག་གིས་སེམས་ཅན་ཡོངས་སུ་སྨིན་པར་བྱ་བའི་
ཕྱིར་འདོད་པའི་ཁམས་ཉིད་དུ་སྐྱེ་བ་ལེན་པ་དང་མངོན་པར་འབྱུང་བ་
དཀའ་བ་སྤྱོད་པ་ལ་སོགས་པ་ཀུན་ཏུ་བསྟན་ཏེ་བྱང་ཆུབ་ཀྱི་སྙིང་པོར་ཉེ་་་་་
བར་གཤེགས་པ་སྔོན་དུ་འགྲོ་བ་ཅན་དཔའ་བོ་ཆེན་པོའི་ཏིང་ངེ་འཛིན་ཡན་
ལག་ལྔ་པོ་རྟོགས་པའི་སྒོ་ནས་བདུད་བཞི་ལས་རྒྱལ་ནས་བརྙེས་སོ། །ཞེས་
འབྱུང་ངོ༌། །ཞེས་དང་། རྒྱུད་ལས་ཀྱང་། ཕྱག་ན་རྡོ་རྗེ་ལ་བཀའ་སྩལ་པ།
855



.
བྱང་ཆུབ་སྙིང་པོར་འདུག་ནས་ནི། །བདུད་ནི་རྣམ་པ་བཞི་བཅོམ་པས། །དེ་
བས་དཔའ་བོ་ཆེན་པོ་ཞེས། །ཞེས་སོ། །ཏིང་ངེ་འཛིན་ཡན་ལག་ལྔར་གྱུར་
པའི་སྔགས་ནི། ན་མཿ ས་མནྟ་བུདྡྷཱ་ནཾ། ཨ་བི་ར་ཧཱུཾ་ཁཾ། ཞེས་ཏེ་ཡི་གེ་ལྔ་
པོ་འདིའི་ཏིང་ངེ་འཛིན་གྱིས་བདུད་བཅོམ་ཚུལ་རྒྱས་པར་རྒྱུད་འགྲེལ་ལས་
ཤེས་པར་བྱའོ། །དེ་རྣམས་ཚོགས་ཡིན་པ་ལ་དགོངས་ནས། རྣམ་སྣང་མངོན་
བྱང་གི་འགྲེལ་པ་ལས། དེ་ལྟར་ན་སྔར་བཤད་པའི་འཇིག་རྟེན་གྱི་སེམས་
རྣམ་པ་བརྒྱད་ནས་བཟུང་ནས་རྫོགས་པར་བྱང་ཆུབ་པའི་གནས་སྐབས་
དཔའ་བོ་ཆེན་པོ་ལ་སོགས་པའི་བར་འདི་ནི་བཅོམ་ལྡན་འདས་རྣམ་པར་་་་་
སྣང་མཛད་ཀྱི་འགྲུབ་པའི་རྒྱུ་བསོད་ནམས་དང་ཡེ་ཤེས་ཀྱི་ཚོགས་ཀྱི་བདག་
ཉིད་ཡིན་ནོ། །ཞེས་སོ། །གསུམ་པ་ནི། དེ་ལྟར་དཔའ་བོ་ཆེན་པོ་རྫོགས་
པར་བྱང་ཆུབ་པའི་ཏིང་ངེ་འཛིན་གྱིས་བདུད་བཅོམ་ནས་ཁམས་གསུམ་་་་་་
ལས་འདས་ནས་ཏེ་འོག་མིན་སྟུག་པོ་བཀོད་པར་སྐྱེས་ནས་བྱང་ཆུབ་ཆེན་པོ་
མངོན་སུམ་དུ་བྱ་བར་དགོངས་པས་རྣལ་འབྱོར་གྱི་རྒྱུད་ནས་འབྱུང་བ་བཞིན་
དུ་མངོན་བྱང་ལྔའི་སྒོ་ནས་སངས་རྒྱས་པ་སྟེ། དེ་ཉིད་ལས། ཇི་སྐད་དུ་
བཤད་པའི་འཁོར་བས་སྐྱོ་ཞིང་སྨྱུང་བ་དང་བརྟུལ་ཞུགས་དང་ངེས་པ་ལ་
སོགས་པའི་མཚན་ཉིད་ཀྱི་འཇིག་རྟེན་པའི་ལམ་ལ་ཞུགས་ཏེ་རིགས་དང་་་་་
གཤིན་རྗེ་ལ་བརྟེན་པའི་སྒོ་ནས་རིམ་གྱིས་བསོད་ནམས་དང་ཡེ་ཤེས་ཀྱི་
ཚོགས་བྱང་ཆུབ་སེམས་དཔའི་ས་བཅུ་རྟོགས་པ་སྔོན་དུ་འགྲོ་བའི་བར་དུ་་་
བསགས་ཤིང་རྫོགས་པར་བྱང་ཆུབ་པའི་གནས་སྐབས་འདི་ལྟ་བུའི་བར་་་་་་
རྟོགས་པར་མཛད་ནས་ཁམས་གསུམ་པ་ལས་འདས་ཏེ་སངས་རྒྱས་ཀྱི་ཞིང་
སྟུག་པོ་བཀོད་པ་ན་གནས་པ་རྣམས་དང་སྐལ་བ་མཉམ་པར་སྐྱེས་པ་དང་།
856



ཡེ་ཤེས་ཀྱི་སྤྱན་གྱིས་སེམས་ཅན་གྱི་ཁམས་སྡུག་བསྔལ་གསུམ་གྱི་མེ་འབར་་་་་
བས་དཀྲིས་པ་ལ་གཟིགས་ཏེ། ཐུགས་རྗེ་ཆེན་པོའི་ཡུམ་གྱི་ཐུགས་སྤྲོ་བ་
བསྐྱེད་ནས་འདི་སྙམ་དུ་སེམས་ཅན་གྱི་ཁམས་འདི་ནི་སྐུ་མི་བཟད་པ་ལ་
སོགས་པའི་རྡོ་རྗེའི་བཀོད་པ་ཕུན་སུམ་ཚོགས་པ་མེད་པར་སྡུག་བསྔལ་་་
གསུམ་དང་འབྲེལ་བ་བསལ་བར་མི་ནུས་ལ་སྐུ་མི་ཟད་པ་ལ་སོགས་པ་ཕུན་
སུམ་ཚོགས་པ་དེ་ཡང་བྱང་ཆུབ་རྟོགས་པ་མེད་པར་མི་འགྱུར་བས་དེའི་ཕྱིར་
བྱང་ཆུབ་ཀྱི་སྙིང་པོ་ལ་འདུག་སྟེ། ཡིད་ཀྱི་སྣང་བ་རྣམ་པར་རྟོག་པའི་དགྲ་
ཚོགས་ཐམས་ཅད་བྲལ་བ་སྤྲོས་པའི་བག་ཆགས་ཀྱི་རྟེན་ཐམས་ཅད་མེད་པ་
བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཀྱི་མཚན་ཉིད་མངོན་དུ་་་
བྱའོ། །དེ་མངོན་དུ་བྱས་པ་ལས་སྔོན་གྱི་སྨོན་ལམ་གྱི་འཕེན་པ་ལས་སྐུ་དང་
གསུང་དང་ཐུགས་རྡོ་རྗེ་བཀོད་པ་སེམས་ཅན་སྐལ་བ་ཇི་ལྟ་བ་བཞིན་ཡང་་་་
དག་པར་མགུ་བར་མཛད་པ་གཅིག་པུའི་མཐར་ཐུག་པ་འདི་དག་འབྱུང་་་་་་
བར་འགྱུར་རོ་སྙམ་དུ་དགོངས་སོ། །དེ་ལྟར་དགོངས་ནས་ཇི་ལྟར་དགོངས་
པ་སྒྲུབ་པ་ལྷུར་ལེན་པ་གནས་གྱུར་པ་དང་སྐུ་བཞི་བརྙེས་པར་གྱུར་ཏོ། །
ཞེས་སོ། །བཞི་པ་ནི། འོག་མིན་དེ་ཉིད་དུ་རྣམ་སྣང་གི་སྐུས་སྤྱིར་ཐེག་ཆེན་
དང་། ཁྱད་པར་སྤྱོད་རྒྱུད་རྣམ་སྣང་མངོན་བྱང་དང་། ཕྱག་རྡོར་དབང་
བསྐུར་བ་རྩ་བའི་རྒྱུད་དང༌། མི་གཡོ་བ་རྟུལ་ཕོད་པའི་རྟོག་པ་ལ་སོགས་པ་
གསུངས་ཤིང་། གཞན་འཕྲུལ་དབང་བྱེད་དང་རི་རབ་ཀྱི་རྩེ་ལ་སོགས་པར་
གསང་སྔགས་ཀྱི་རྒྱུད་གསུངས་ཤིང་། བྱ་རྒོད་ཕུང་པོ་ལ་སོགས་པར་ཤཱཀྱ་
ཐུབ་པ་ལ་སོགས་པའི་གཟུགས་ཀྱིས་ཐེག་པ་སྣ་ཚོགས་ཀྱི་ཆོས་གསུངས་ཤིང་།
གྲོང་ཁྱེར་དཔལ་ཡོན་ཏན་འབྱུང་བའི་གནས་སུ་ཕྱག་རྡོར་དབང་བསྐུར་་་་་་
857



---
བའི་རྒྱུད་གསུངས་སོ། །ལྔ་པ་ནི། ཕྱག་རྡོར་དབང་བསྐུར་བའི་རྒྱུད་ལས་
བསྟན་པ་ཕྱག་ན་རྡོ་རྗེ་ལ་བཤད་པའི་ཕྱིར་དང་རྣམ་སྣང་མངོན་བྱང་གི་་་་་
འགྲེལ་པ་ལས་ཀྱང་ཕྱག་ན་རྡོ་རྗེས་བསྡུས་པར་བཤད་དོ། །དྲུག་པ་ནི། སྤྱོད་
པའི་རྒྱུད་འོག་མིན་དུ་རྟག་ཏུ་རྒྱུན་མི་འཆད་པར་གནས་ལ། མི་ཡུལ་དུ་ནི་
བསྟན་པ་སྤྱི་ཇི་སྲིད་གནས་ཀྱི་བར་དུ་གནས་པར་མངོན་ནོ། །
གསུམ་པ་ལ། རྡོ་རྗེ་རྩེ་མོའི་རྒྱུད་ལས། མངོན་གྱུར་འདས་པའི་དུས་སུ་
ནི། །བྱང་ཆུབ་སེམས་ནི་ཡོངས་འཛིན་ཅིང་། །ཐབས་དང་ཤེས་རབ་ལྡན་པ་
ཡིས། །བྱང་ཆུབ་སེམས་དཔར་གྱུར་པ་ན། །སྤྲོ་བ་ཆེན་པོ་ངོ་མཚར་ཆེའི། །
དཀའ་བ་དཔག་ཏུ་མེད་པ་སྤྱད། །གོ་རིམ་བཞིན་དུ་དེ་ཡིས་ནི། །དབང་
བསྐུར་རབ་ཏུ་ལེགས་ཐོབ་འགྱུར། །ཤེས་རབ་ཆེན་པོ་ས་མཐར་ཕྱིན། །གོས་
ཀྱི་དབང་ནི་ཐོབ་གྱུར་ནས། །འོག་མིན་སྟུག་པོ་ཉམས་དགའ་བར། །བློ་གྲོས་
ཆེན་པོ་བཞུགས་པར་གྱུར། །བདག་ནི་སངས་རྒྱས་མཆོག་འགྱུར་ཞེས། །རྣལ་
འབྱོར་པ་ཡིས་བསམ་ནས་ནི། །བྱ་བ་མཐར་ཕྱིན་བདག་གིས་ནི། །སེམས་
ཅན་དོན་འབྱུང་ཐོབ་བྱ་ཞེས། །བྱ་བ་དེ་ལ་དགོངས་ནས་ནི། །སྔོན་དང་ཕྱི་
མར་བདེ་ཆེན་མེད། །ཆོས་ཀྱི་དགའ་བ་རྨད་ཆེན་པོའི། །དཀའ་བ་སྤྱད་པ་བྱ་
སྙམ་སྟེ། །བྱང་ཆུབ་ཤིང་དྲུང་བཞུགས་གྱུར་ནས། །བྱ་དཀའི་བྱ་བ་ཀུན་ལྡན་
ཏེ། །དབུགས་འབྱུང་རྔུབ་པ་འགོག་པ་དང་། །སེམས་པ་མེད་ཅིང་གཡོ་བ་
མེད། །ལུས་ནི་གང་ཡང་མི་འགུལ་ཞིང་། །ཡན་ལག་བསྐྱོད་པར་མི་བྱེད་དེ། །
དེ་བས་གཡོ་བ་མེད་ཆོས་ལ། །ཡུན་རིང་དུ་ནི་གནས་པར་འགྱུར། །ཞེས་
སོགས་ཀྱི་དོན་ལ། དང་པོར་བྱང་ཆུབ་མཆོག་ཏུ་ཐུགས་བསྐྱེད་ཚུལ། བར་དུ་
ཚོགས་བསགས་ཚུལ། མཐར་མངོན་པར་རྫོགས་པར་སངས་རྒྱས་ཚུལ།
858



སངས་རྒྱས་ནས་ཆོས་ཀྱི་འཁོར་ལོ་བསྐོར་ཚུལ། བསྐོར་བའི་བསྟན་པ་བསྡུས་
ཚུལ། བསྡུས་པའི་བསྟན་པ་གནས་ཚུལ་དང་དྲུག་གི་དང་པོ་ནི། སྔོན་བྱུང༌
བ་འདས་པའི་དུས་སུ་སངས་རྒྱས་རྣམས་ཀྱི་སྤྱན་སྔར་སྟོང་ཉིད་སྙིང་རྗེའི་་་་
སྙིང་པོ་ཅན་གྱི་བྱང་ཆུབ་ཀྱི་སེམས་ཡོངས་སུ་འཛིན་ཅིང་བྱང་ཆུབ་སེམས་་་་
དཔའི་བསླབ་པ་ནོད་དོ། །གཉིས་པ་ནི། རྩེ་མོར། བསྐལ་པ་གྲངས་མེད་
གསུམ་སྔོན་དུ། །བཅོམ་ལྡན་བྱང་ཆུབ་མཛད་པ་གང༌། །ཞེས་པ་ལྟར། དེ་
ནས་བྱང་ཆུབ་ནི་ཤེས་རབ། སེམས་དཔའ་ནི་ཐབས། ཐབས་ཤེས་རབ་དང་
ལྡན་པའི་བྱང་ཆུབ་སེམས་དཔར་གྱུར་པ་ན་བསམ་པའི་བརྩོན་འགྲུས་སྤྲོ་བ་
ཆེན་པོས་སེམས་ཅན་དོན་དུ་གོ་ཆ་གྱོན་ཏེ་བསྐལ་པ་གྲངས་མེད་པ་གསུམ་
དུ་སྐྱེ་བ་སྣ་ཚོགས་བཞེས་ནས་གཞན་དོན་དུ་རྒྱལ་སྲིད་སྲོག་སྦྱིན་པར་གཏོང་
བ་ལ་སོགས་པའི་ངོ་མཚར་ཆེན་པོ་རྨད་དུ་བྱུང་བའི་དཀའ་བ་དཔག་ཏུ་་་་་
མེད་པ་སྤྱད་པས་བསོད་ནམས་དང་ཡེ་ཤེས་ཀྱི་ཚོགས་བསགས་པས་མོས་པ་
སྤྱོད་པའི་ས་ནས་བཟུང་སྟེ་གོ་རིམ་བཞིན་དུ་ས་བཅུ་བགྲོད་དེ། དེས་ནི་ས་
བཅུ་པའི་དབང་བསྐུར་བའི་བར་དུ་ལེགས་པར་ཐོབ་པར་གྱུར་ནས་བསམ་
གཏན་དང་པོའི་ཉེར་བསྡོགས་མི་ལྕོགས་མེད་པ་དང་། བསམ་གཏན་དང་
པོ་དང༌། དང་པོའི་དངོས་གཞི་ཁྱད་པར་ཅན་དང༌། བསམ་གཏན་གཉིས་
པ་དང་། གསུམ་པ་དང༌། བཞི་པ་དང་། ནམ་མཁའ་མཐའ་ཡས་སྐྱེ་མཆེད་
དང་། རྣམ་ཤེས་མཐའ་ཡས་སྐྱེ་མཆེད་དང་། ཅི་ཡང་མེད་པའི་སྐྱེ་མཆེད་
དང་། འདུ་ཤེས་མེད་འདུ་ཤེས་མེད་མིན་གྱི་སྐྱེ་མཆེད་རྣམས་ལ་སྙོམས་པར་
ཞུགས་སོ། །དེ་ནས་སྲིད་རྩེ་ནས་མི་ལྕོགས་མེད་པའི་བར་ལུགས་ལྡོག་ཏུ་
ཞུགས་སོ། །དེ་ནས་བར་དུ་རེ་རེ་བོར་ཏེ་མི་ལྕོགས་མེད་ནས་བསམ་གཏན་
859



ཁྱད་པར་ཅན་དང་། དེ་ནས་གསུམ་པ། དེ་ནས་ནམ་མཁའ་མཐའ་ཡས། དེ་
ནས་ཅི་ཡང་མེད་པ། དེ་ནས་སྲིད་རྩེའི་ཏིང་ངེ་འཛིན་ལ་ཞུགས་སོ། །དེ་ནས་
ཡང་ལུགས་ལྡོག་ཏུ་སྲིད་རྩེ་ནས་རྣམ་ཤེས་མཐའ་ཡས་དང་། བསམ་གཏན་
བཞི་པ་དང༌། གཉིས་པ་དང༌། དང་པོའི་དངོས་གཞི་ཙམ་དང་། མི་ལྕོགས་
མེད་པ་ལ་ཞུགས་སོ། །ཡང་མི་ལྕོགས་མེད་ནས་དང་པོའི་དངོས་གཞི་ཙམ་
དང་། དངོས་གཞི་ཁྱད་པར་ཅན་དང་། བསམ་གཏན་གཉིས་པ་དང་།
གསུམ་པ་ལ་ཞུགས་སོ། །དེ་ནས་བསམ་གཏན་བཞི་པའི་ཆུང་ངུའི་ཆུང་ངུ་ལ་
ཞུགས་སོ། །དེ་ནས་ཆུང་ངུའི་འབྲིང་དང་། ཆུང་ངུའི་ཆེན་པོ་དང༌། འབྲིང་
པོའི་ཆུང་ངུ་དང་། འབྲིང་པོའི་འབྲིང་པོ་དང༌། འབྲིང་པོའི་ཆེན་པོ་དང་།
ཆེན་པོའི་ཆུང་ངུ་དང་། ཆེན་པོའི་འབྲིང་པོ་དང་། ཆེན་པོའི་ཆེན་པོ་ལ་
སྙོམས་པར་ཞུགས་ཤིང་མངོན་སུམ་དུ་མཛད་པས་ཚོགས་ཐམས་ཅད་ཡོངས་
སུ་རྫོགས་པའི་ཕྱིར་བྱ་བ་ཐམས་ཅད་བཞེད་པ་ཙམ་ལ་རག་ལས་ནས་འགྲུབ་
པས་བྱང་ཆུབ་སེམས་དཔའ་དོན་ཐམས་ཅད་གྲུབ་པ་ཞེས་བྱ་བ་སྲིད་པ་ཐ་
མ་པའི་བྱང་སེམས་སུ་གྱུར་ཏོ། །གསུམ་པ་ནི། རྒྱུད་ལས་བྱང་སེམས་དོན་
གྲུབ་ཀྱི་རྟེན་ལ་སངས་རྒྱས་པར་བཤད་པའི་དོན་སློབ་དཔོན་ཤཱཀྱ་བཤེས་་་་་
གཉེན། ཟས་གཙང་གི་སྲས་པོ་དོན་གྲུབ་ཏུ་འཁྲུངས་ནས་གཞོན་ནུ་རོལ་
རྩེད་མཛད། ཁབ་བཞེས། ཁབ་ནས་བྱུང་སྟེ་ཆུ་བོ་ན་ར་ཛ་རའི་དྲུང་དུ་
དཀའ་བ་སྤྱོད་པའི་ཚུལ་སྟོན་པའི་དུས་སུ། རྣམ་སྨིན་གྱི་ལུས་ཆུ་བོ་ན་ར་ཛ་
རའི་འགྲམ་དུ་བཞག ཡེ་ཤེས་ཀྱི་ལུས་འོག་མིན་དུ་ཕྱིན་ནས་མངོན་བྱང་
ལྔས་སངས་རྒྱས་ཏེ་རི་རབ་ཀྱི་རྩེ་མོར་རྣལ་འབྱོར་གྱི་རྒྱུད་གསུངས་ནས་སླར་
རྣམ་སྨིན་གྱི་ལུས་ལ་ཞུགས་ཏེ་བྱང་ཆུབ་ཀྱི་ཤིང་དྲུང་དུ་གཤེགས་ནས་བདུད་
860



བཅོམ་པ་དང་སངས་རྒྱས་པའི་ཚུལ་བསྟན་པར་བཞེད་པ་ལ། སློབ་དཔོན་
ཀུན་དགའ་སྙིང་པོས་བཅོམ་ལྡན་འདས་བསྐལ་པ་བསམ་གྱིས་མི་ཁྱབ་པས་
མངོན་པར་རྫོགས་པར་སངས་རྒྱས་ནས་ཤཱཀྱའི་རིགས་སུ་སྐྱེ་བ་སྟོན་པར་་་་་
མཛད་དོ་ཞེས་གསུངས་པས་ན་ཤཱཀྱའི་རིགས་སུ་སྐྱེ་བ་བཞེས་ནས་ཞེས་བྱ་བ་
འདི་དེ་ལ་མི་རིགས་སོ་ཞེས་ཐོག་མར་འོག་མིན་དུ་སངས་རྒྱས་ནས་དེ་ནས་
བཅོམ་ལྡན་འདས་ཤཱཀྱ་ཐུབ་པ་དེ་དག་གིས་གསོལ་བ་བཏབ་པའི་ཚིག་ཉེ་་་་
བར་གསན་ནས་འོག་མིན་གྱི་གནས་ནས་བྱོན་ཏེ་དགའ་ལྡན་གྱི་གནས་སུ་་་་
བཞུགས་ནས་དགའ་ལྡན་གྱི་རིགས་ཀྱི་ལྷའི་བུ་རྣམས་ལ་ཆོས་བསྟན་ནས་་་་་
ཟས་གཙང་གི་རིགས་ལ་མངོན་པར་གཟིགས་ཏེ་མངོན་པར་བྱུང་བ་མཛད་
ནས་བྱང་ཆུབ་ཀྱི་སྙིང་པོ་དག་ལ་ཉེ་བར་མནན་ནས་ཉེ་བར་འཁོད་དེ་བདུད་
བཞི་ལས་རྣམ་པར་རྒྱལ་པར་བསྟན་ནས་བྱང་ཆུབ་ཀྱི་སྙིང་པོ་ལ་ཞུགས་པར་
གྱུར་ཏེ། ཞེས་དང་། རྩེ་མོ་ལས་ཀྱང་། དགའ་ལྡན་ལ་སོགས་རྣམ་པར་
འཕྲུལ། །ཞེས་པ་དང་མཐུན་པས་དེའི་ལུགས་ལྟར་ན། ཏིང་ངེ་འཛིན་གྱི་
སྟོབས་ཀྱིས་ཡིད་ཀྱི་ལུས་ཅན་གྱི་སྲིད་པ་ཐ་མ་པའི་བྱང་ཆུབ་སེམས་དཔའ་
དོན་གྲུབ་ཅེས་བྱ་བར་འོག་མིན་དུ་སྐྱེས་ནས་ཤེས་རབ་ཆེན་པོའི་སློབ་པའི་
ས་མཐར་ཕྱིན་པར་བྱས་ཏེ། དེ་བཞིན་གཤེགས་པ་ཐམས་ཅད་ལ་གོས་ཏེ་
དར་དཔྱངས་ཀྱི་དབང་ཐོབ་ནས་འོག་མིན་སྟུག་པོ་ཉམས་དགའ་བའི་ཞིང་
དུ་མར་གྱི་སྙིང་པོ་དང་འདྲ་བར་གནས་ཀྱི་སྙིང་པོར་གྱུར་པ་བྱང་ཆུབ་ཀྱི་་་་་
རྒྱུའི་སྙིང་པོར་བློ་གྲོས་ཆེན་པོ་དོན་གྲུབ་ཞུགས་པར་གྱུར་ཏེ་སེམས་ཅན་་་་་་་
ཐམས་ཅད་ལ་ཕན་བདེའི་རྒྱུར་བདག་ནི་སངས་རྒྱས་མཆོག་ཏུ་འགྱུར་བར་
བྱའོ་ཞེས་བསམ་ནས་ཚོགས་གཉིས་ཀྱི་བྱ་བ་མཐར་ཕྱིན་པ་བདག་གིས་ནི་་་་
，
，
，
861



སེམས་ཅན་མ་ལུས་པའི་དོན་ལྷུན་གྲུབ་ཏུ་འབྱུང་བར་བྱའོ་ཞེས་བྱ་བ་དེ་ལ་
དགོངས་ནས་སྔོན་ཐོག་མ་དང་དབུས་དང་ཕྱི་མ་སྟེ་ཐ་མར་བདེ་བ་ཆེན་པོ་
མེད་པའི་ཆོས་ཀྱི་དགའ་བ་རྨད་དུ་བྱུང་བ་ཆེན་པོས་དཀའ་བ་སྤྱད་པར་་་་་་
བྱའོ་སྙམ་དུ་དགོངས་ནས་ངག་རླུང་འབྱུང་རྔུབ། ཡིད་སེམས་པ་དང་
གཡོ་བ། ལུས་བསྒུལ་བསྐྱོད་དྲུག་བཀག་པའི་མི་གཡོ་བའི་ཏིང་ངེ་འཛིན་ལ་
སྙོམས་པར་ཞུགས་སོ། །དེ་ནས་མི་མཇེད་ཀྱི་སངས་རྒྱས་ཀྱི་ཞིང་འདི་ཐམས་
ཅད་དུ་དེ་བཞིན་གཤེགས་པ་ཐམས་ཅད་ཀྱིས་ཏིལ་གྱི་གང་བུ་བཞིན་དུ་་་་་་
ཡོངས་སུ་གང་བར་གྱུར་ཏོ། །དེ་ནས་དེ་བཞིན་གཤེགས་པ་དེ་ཐམས་ཅད་
འདུས་ནས་བྱང་སེམས་དོན་གྲུབ་ཀྱི་ཐད་དུ་གཤེགས་ཏེ་ཏིང་ངེ་འཛིན་ལས་
བསླང་བ་ཡིན་ཏེ། སློབ་དཔོན་ཀུན་སྙིང་གིས། བསྐལ་པ་གྲངས་མེད་པ་
གསུམ་ དུ་ སྐྱེ་བ་སྣ་ཚོགས་བཞེས་ཏེ་བསོད་ནམས་དང་ཡེ་ཤེས་ཀྱི་ཚོགས་
ཡོངས་ སུ་ རྫོགས་ པར་མཛད་ནས་བསམ་ གཏན་དང་གཟུགས་མེད་པའི་
སྙོམས་པར་འཇུག་པ་བསྐྱེད་དེ་བསམ་གཏན་བཞི་པའི་ཆེན་པོའི་ཡང་ཆེན་
པོ་བསྐྱེད་ནས་ཏིང་ངེ་འཛིན་གྱི་སྟོབས་ཀྱིས་ཡིད་ཀྱི་རང་བཞིན་གྱི་ལུས་ཅན་
གྱི་སྲིད་པ་ཐ་མར་མཛད་དེ། དེ་བཞིན་གཤེགས་པ་ཐམས་ཅད་ལ་དར་
དཔྱངས་ཀྱི་དབང་བསྐུར་བ་ཐོབ་པས་སེམས་ཅན་ཐམས་ཅད་ལ་ཕན་པ་་་་
དང་བདེ་བའི་རྒྱུར་འཚང་རྒྱ་བར་བྱའོ། །ཞེས་དགོངས་ནས་དབུགས་རྔུབ་
པ་དང༌། དབུགས་འབྱུང་བ་བཀག་སྟེ་བཅོམ་ལྡན་འདས་དོན་ཐམས་ཅད་
གྲུབ་པ་འོག་མིན་གནས་བྱང་ཆུབ་ཀྱི་སྙིང་པོ་ན་བཞུགས་པ་གང་ན་བ་དེར་
གཤེགས་ཤིང་བཞུད་ནས་འདི་སྐད་གསུངས་པ་ཡིན་ནོ། །ཞེས་གསུངས་ཏེ།
དེ་ཉིད་རྩ་བའི་རྒྱུད་ལས། དེ་ནས་དེ་བཞིན་གཤེགས་པ་ཐམས་ཅད་འདུས་
862



ཏེ་བྱང་ཆུབ་སེམས་དཔའ་སེམས་དཔའ་ཆེན་པོ་དོན་ཐམས་ཅད་གྲུབ་པ་་་་་
ཞེས་བྱ་བ་བྱང་ཆུབ་ཀྱི་སྙིང་པོར་བཞུགས་པ་གང་ན་བ་དེར་གཤེགས་ཏེ་་་་
བྱང་ཆུབ་སེམས་དཔའ་དེ་ལ་ཆེད་དུ་རྫོགས་ལོངས་སྤྱོད་པའི་སྐུར་བསྟན་་་་་་
ནས་འདི་སྐད་ཅེས་བཀའ་སྩལ་ཏོ། །རིགས་ཀྱི་བུ་ཁྱོད་ཀྱིས་གང་གི་ཕྱིར་
དེ་བཞིན་གཤེགས་པ་ཐམས་ཅད་ཀྱི་དེ་ཁོ་ན་ཉིད་མངོན་པར་མ་རྟོགས་པར་
དཀའ་བ་སྤྱད་པ་ཐམས་ཅད་ལ་སྤྲོ་བ་བསྐྱེད་ཅིང་། ཇི་ལྟར་བླ་ན་མེད་པ་
ཡང་དག་པར་རྫོགས་པའི་བྱང་ཆུབ་མངོན་པར་རྫོགས་པར་བྱ་སྙམ་ཞེས་ཏེ་
སངས་རྒྱས་ཐམས་ཅད་འདུས་པས་ཨོཾ་བཛྲ་ཨུ་ཏིཥྛ་ཞེས་པའི་སྔགས་དང༌།
སེ་གོལ་གྱི་སྒྲས་མི་གཡོ་བའི་ཏིང་ངེ་འཛིན་ལས་བསླངས་ནས་སྒྲིབ་གཉིས་་་་་
དང་བྲལ་བའི་ས་ཆེན་པོ་ལ་བཞུགས་པའི་བྱང་ སེམས་རྣམས་ཀྱི་ཆོས་ཀྱི་
ལོངས་སྤྱོད་མྱོང་བའི་ཕྱིར། ཆོས་ཀྱི་འཁོར་ལོ་བསྐོར་བའི་ཚུལ་གྱིས་བཞུགས་
པའི་སྐུ། ཆོས་ཀྱི་རྫོགས་ལོངས་སྤྱོད་པའི་སྐུ་ཆེད་དུ་བསྟན་ནས། རིགས་
ཀྱི་བུ་ཁྱོད་ཀྱིས་དེ་བཞིན་གཤེགས་པ་ཐམས་ཅད་ཀྱི་དེ་ཁོ་ན་ཉིད་མ་རྟོགས་
ཤིང་མི་སྒོམ་པར་མི་གཡོ་བའི་ཏིང་ངེ་འཛིན་ལ་སྦྱོར་བས་བདག་ཉིད་གཟིར་
བའི་དཀའ་བ་སྤྱོད་པ་རྣམས་ལ་སྤྲོ་བ་བསྐྱེད་པས་མངོན་བྱང་ལྔའི་རྫོགས་་་་
པའི་བྱང་ཆུབ་ཇི་ལྟར་ཐོབ་སྟེ་མི་ཐོབ། གང་གི་ཕྱིར་ན་འཚང་རྒྱ་བ་ལ་དེ་ཁོ་
ན་ཉིད་རྟོགས་དགོས་ཀྱི། དེ་མ་རྟོགས་ན་མི་གཡོ་བའི་ཏིང་ངེ་འཛིན་གྱིས་
འཚང་མི་རྒྱ་བའི་ཕྱིར་རོ། །ཞེས་པའོ། །དེ་ནས་བྱང་ཆུབ་སེམས་དཔའ་
སེམས་དཔའ་ཆེན་པོ་དོན་ཐམས་ཅད་གྲུབ་པ་དེ་བཞིན་གཤེགས་པ་ཐམས་
ཅད་ཀྱིས་བསྐུལ་བས་མི་གཡོ་བའི་ཏིང་ངེ་འཛིན་ལས་བཞེངས་ཏེ། དེ་
བཞིན་གཤེགས་པ་ཐམས་ཅད་ལ་ཕྱག་བྱས་ནས་འདི་སྐད་གསོལ་ཏོ། །
863



བཅོམ་ལྡན་འདས་དེ་བཞིན་གཤེགས་པ་རྣམས་དེ་ཁོ་ན་ཉིད་ནི་ཇི་ལྟ་བུ་་་་་
ལགས། ཇི་ལྟར་ན་བསྒྲུབ་པར་བགྱི། བཀའ་སྩལ་པར་གསོལ་ཞེས་དེ་མི་
གཡོ་བའི་ཏིང་ངེ་འཛིན་ལས་ལངས་ནས་ཕྱོགས་བཅུར་བལྟས་པས་དེ་བཞིན་
གཤེགས་པ་ཐམས་ཅད་མཐོང་ཞིང་གསུང་ཐོས་ནས་དེ་རྣམས་ལ། ཨོཾ་སརྦ་
ཏ་ཐཱ་ག་ཏ་པཱ་ད་བནྡ་ནཾ་ཀ་རོ་མི་ཞེས་པས་ཕྱག་བྱས་ནས། གང་ཞིག་མ་
རྟོགས་ན་འཚང་མི་རྒྱ་བའི་དེ་བཞིན་གཤེགས་པ་རྣམས་ཀྱི་དེ་ཁོ་ན་ཉིད་དེ་
ཇི་ལྟ་བུ་ལགས། ཇི་ལྟ་བུའི་དེ་ཁོ་ན་ཉིད་བསྒོམ་པས་བསྒྲུབ་པར་བགྱི། ཞེས་
གསོལ་བས། དེ་བཞིན་གཤེགས་པ་ཐམས་ཅད་ཀྱི་དེ་ཁོ་ན་ཉིད་ཀྱི་དགོངས་
པ་སྟོན་པ་ནི་དེ་སྐད་ཅེས་གསོལ་བ་དང་། དེ་བཞིན་གཤེགས་པ་ཐམས་
ཅད་ཀྱི་གསུང་གཅིག་ཏུ་འདི་སྐད་ཅེས་བཀའ་སྩལ་ཏོ། །རིགས་ཀྱི་བུ་རང་
གི་སེམས་ལ་སོ་སོར་རྟོག་ཅིང་མཉམ་པར་ཞོག་ལ་རང་བཞིན་གྱིས་གྲུབ་པའི་
སྔགས་འདི་ཅི་དགར་བཟླས་ཤིང་སྒྲུབ་པར་གྱིས་ཤིག ཨོ་ཙིཏྟ་པྲ་ཏི་བེ་དྷཾ་ཀ་
རོ་མི་ཞེས་ཏེ། རང་གི་སེམས་ལ་ཡང་དག་པར་རྒྱུ་བ་དང་བྲལ་བའི་ཕྱིར།
ཆོས་ཐམས་ཅད་ནི་ངོ་བོ་ཉིད་ཀྱིས་དག་པའོ་ཞེས་སོ་སོར་རྟོག་ཅིང་དེའི་་་་་
དོན་ལ་རྩེ་གཅིག་ཏུ་མཉམ་པར་ཞོག་ལ་རང་བཞིན་ཏེ་ངོ་བོ་ཉིད་ཀྱིས་གྲུབ་
པའི་སྔགས་འདི་གྲངས་ཀྱི་ངེས་པ་མེད་པར་ཅི་དགའ་བར་ཟློས་ཤིང་སྒྲུབ་་་་
ཅིང་ཉམས་སུ་བླང་བར་གྱིས་ཤིག ཨོ་ནི་མཆོག་སྟེར་བའོ། །ཙིཏྟ་ནི་སེམས།
པྲ་ཏི་བེ་དྷཾ་ནི་སོ་སོར་འབྱེད་པའམ་སོ་སོར་རྟོག་པ། ཀ་རོ་མི་ནི་བགྱིའོ། །
ཞེས་པ་སྟེ་སེམས་ཡིད་ཀྱི་རྣམ་པར་ཤེས་པ་ལ་སོགས་པའི་རང་བཞིན་སོ་
སོར་གཟུང་བ་དང་འཛིན་པ་པོ་མེད་པ་ཉིད་དུ་ངེས་པར་བྱ་བའམ་བག་
ཆགས་དང་བཅས་པའི་ཉོན་མོངས་པ་རབ་ཏུ་སྤངས་པ་ཡང་དག་པར་ཤེས་
864



པའོ། །དེ་ནས་བྱང་ཆུབ་སེམས་དཔའ་དོན་ཐམས་ཅད་གྲུབ་པས་དེ་བཞིན་
གཤེགས་པ་ཐམས་ཅད་ལ་འདི་སྐད་ཅེས་གསོལ་ཏོ། །བཅོམ་ལྡན་འདས་དེ་
བཞིན་གཤེགས་པ་རྣམས་བདག་གི་སྙིང་ག་ན་ཟླ་བའི་དཀྱིལ་འཁོར་ལྟ་བུར་
གདའ་བར་བདག་གིས་རྟོགས་སོ། །ཞེས་ཏེ། དེ་ལྟ་བུའི་སྒོམ་བཟླས་ཀྱིས་
མཉམ་གཞག་ཏུ་སེམས་ཀྱི་གནས་ལུགས་ཆོས་ཀྱི་དབྱིངས་ཐོག་མ་དང་ཐ་མ་
མེད་པ་སྟོང་ཉིད་བཅུ་དྲུག་གི་རང་བཞིན་མངོན་སུམ་དུ་བྱས་པས་རང་གི་་་
སྙིང་ག་ན་ངེས་པའི་ཡེ་ཤེས་གཟུང་བྱའི་རང་གི་ངོ་བོ་དབྱངས་ཀྱི་ཡི་གེ་བཅུ་
དྲུག་ལས་བྱུང་བ། ནང་ལ་སོགས་པའི་སྟོང་པ་ཉིད་བཅུ་དྲུག་སྟོན་པར་བྱེད་
པ་འཇིག་རྟེན་ལས་འདས་པའི་རྗེས་ལས་སྐྱེས་པའི་ཡེ་ཤེས་ཀྱི་ཟླ་བའི་དཀྱིལ་
འཁོར་གྱི་རྣམ་པ་རང་བཞིན་གྱིས་འོད་གསལ་བ་ཉིད་ཀུན་རྫོབ་མིག་ཡོར་་་་་
ཙམ་དུ་སོ་སོར་སྣང་བའི་རྣམ་པས་མཐོང་ངོ༌། །རྗེས་འཇུག་མངོན་རྟོགས་
ལ་སེམས་ཀྱི་ཆོས་ཉིད་སྟོང་ཉིད་བཅུ་དྲུག་དབྱངས་ཡིག་བཅུ་དྲུག་ལས་བྱུང་
བའི་ཟླ་བའི་དཀྱིལ་འཁོར་སྒོམ་པའོ། །འདིས་ནི་བྱང་ཆུབ་ཀྱི་སེམས་ཀྱི་ངོ་
བོ་མེ་ལོང་ལྟ་བུའི་ཡེ་ཤེས་མི་བསྐྱོད་པའི་རང་བཞིན་བརྙེས་པར་གསུངས་ཏེ་
སེམས་སོ་སོར་རྟོག་པ་ལས་མངོན་པར་བྱང་ཆུབ་པའོ། །དེ་བཞིན་གཤེགས་
པ་ཐམས་ཅད་ཀྱིས་བཀའ་སྩལ་པ། རིགས་ཀྱི་བུ་སེམས་འདི་ནི་རང་བཞིན་
གྱིས་འོད་གསལ་བས་ན་འདི་ནི་ཇི་ལྟར་སྦྱངས་པ་དེ་ལྟར་འགྱུར་ཏེ་དཔེར་
ན་རས་དཀར་པོ་ཚོན་གྱིས་བསྒྱུར་བ་བཞིན་ནོ། །དེ་ནས་དེ་བཞིན་གཤེགས་
པ་ཐམས་ཅད་ཀྱིས་རང་བཞིན་གྱིས་འོད་གསལ་བའི་སེམས་ཤེས་པ་རྒྱས་་་་་་
པར་བྱ་བའི་ཕྱིར། ཨོཾ་བོ་དྷི་ཙིཏྟཾ་ཨུཏྟཱ་ད་ཡཱ་མི། ཞེས་བྱ་བས་རང་བཞིན་གྱིས་
གྲུབ་པའི་སྔགས་འདིས་ཡང་བྱང་ཆུབ་སེམས་དཔའ་སེམས་དཔའ་ཆེན་པོ་
865



་་
དེ་བྱང་ཆུབ་ཀྱི་སེམས་བསྐྱེད་པར་གྱུར་ཏོ། །དེ་ནས་བྱང་ཆུབ་སེམས་དཔའ་
ཡང་དེ་བཞིན་གཤེགས་པ་ཐམས་ཅད་ཀྱི་བཀས་བྱང་ཆུབ་ཀྱི་སེམས་བསྐྱེད་
ནས་འདི་སྐད་ཅེས་གསོལ་ཏོ། །ཟླ་བའི་དཀྱིལ་འཁོར་ལྟ་བུར་མཐོང་བ་གང་
ལགས་པ་དེ་ནི་ཟླ་བའི་དཀྱིལ་འཁོར་ཉིད་དུ་མཐོང་ངོ་། །ཞེས་ཏེ་སེམས་
འདི་ནི་རང་བཞིན་ཏེ་ངོ་བོ་ཉིད་ཀྱིས་འོད་གསལ་བ་སྟེ་གཟུང་བ་དང་་་་
འཛིན་པའི་བག་ཆགས་ཀྱི་ནག་ནོག་དང་བྲལ་བའི་དྲི་མ་མེད་པ་ཡིན་ལ་གློ་
བུར་བའི་དྲི་མས་དྲི་མ་ཅན་དུ་གྱུར་པ་འདི་ལྟར་བཟླས་སྒོམ་ལ་སོགས་པའི་
ཐབས་གང་དང་གང་གིས་སྦྱངས་པ་དེ། དེ་ལྟར་ཐབས་དེ་དང་དེས་ཤིན་ཏུ་
གསལ་བར་གྱུར་ཏེ། དཔེར་ན་རས་དཀར་པོ་དྲི་མ་དང་བྲལ་བ་ཚོན་གྱིས་ཁ་
བསྒྱུར་བས་ཚོན་དེའི་མདོག་ཅན་དུ་འགྱུར་བ་བཞིན་ནོ། །དེ་ནས་ངོ་བོ་ཉིད་
ཀྱིས་གཟུང་འཛིན་གྱི་རྣམ་རྟོག་དང་བྲལ་བ་རང་བཞིན་གྱིས་འོད་གསལ་་་་་
བའི་སེམས་དེ་ཇི་ལྟ་བ་བཞིན་དུ་ཤེས་ཤིང་མངོན་པར་རྟོགས་པའི་ཡེ་ཤེས་་་
དེས་རྒྱས་པར་བྱ་བ་ཐབས་ཀྱི་ཕ་རོལ་ཏུ་ ཕྱིན་པའི་རང་བཞིན་ཟླ་བའི་་་་
དཀྱིལ་འཁོར་གྱི་སྟེང་ན་ཟླ་བའི་དཀྱིལ་འཁོར་གཉིས་པ་བསྐྱེད་པར་བྱ་བའི་
ཕྱིར། བོ་དྷི་ཙིཏྟ་བྱང་ཆུབ་ཀྱི་སེམས་དེ་ཉེས་པ་ཐམས་ཅད་རྣམ་པར་སྤངས་
པའི་དེ་བཞིན་གཤེགས་པ་རྣམས་ཀྱི་མངོན་པར་རྟོགས་པ་ཐོབ་པའི་བྱང་་་་་
ཆུབ་ཀྱི་སེམས་ཡིན་ལ། ཨུཏྟཱ་ད་ཡཱ་མི་བསྐྱེད་པར་བགྱིའོ། །ཞེས་པའི་
སྔགས་འདིས་སྔར་རང་བཞིན་གྱིས་འོད་གསལ་བ་ལ་གློ་བུར་གྱི་དྲི་མ་ཅན་
གྱི་སེམས་དེ་ཐབས་འདིས་སྦྱངས་པས་དྲི་མ་ཐམས་ཅད་བྲལ་བ་དེ་བཞིན་་་་་
གཤེགས་པ་ཐམས་ཅད་ཀྱི་རང་བཞིན་དུ་གྱུར་པའི་བྱང་ཆུབ་ཀྱི་སེམས་་་
བསྐྱེད་ནས་རྣམ་པར་སྣང་མཛད་ལ་སོགས་པའི་རང་བཞིན་སྟོན་པར་བྱེད་
866



པའི་ཡི་གེ་ཀ་ལ་སོགས་པ་ལས་ཟླ་བའི་དཀྱིལ་འཁོར་གཉིས་པ་བསྐྱེད་པར་་་་་
གྱུར་ཏོ། །དེ་ནས་སྔར་སེམས་སོ་སོར་རྟོག་པའི་ཡེ་ཤེས་ཟླ་བའི་དཀྱིལ་འཁོར་
ལྟ་བུར་མཐོང་བ་གང་ཡིན་པ་དེ་བྱང་ཆུབ་ཀྱི་སེམས་བསྐྱེད་པ་བསྒོམ་པས་
དྲི་མ་ཐམས་ཅད་དང་བྲལ་བའི་དཀྱིལ་འཁོར་ཆེན་པོའི་གཟུགས་ཅན་ཉིད་
དུ་མཐོང་ངོ༌། །རྗེས་འཇུག་ལ་ཀཱ་ལི་གྱུར་པའི་ཟླ་བའི་དཀྱིལ་འཁོར་གཉིས་
པ་བསྒོམ་པའོ། །འདིར་ཤཱཀྱ་བཤེས་གཉེན་དང་། སངས་རྒྱས་གསང་བ་
ནི་བྱང་ཆུབ་དང་པོའི་དུས་སུ་ཟླ་བའི་དཀྱིལ་འཁོར་ལྟ་བུ་ཞེས་པ་ཟླ་བ་ཚེས་
གཅིག་གི་ཤས་འདྲ་བ་ནང་སྟོང་པ་བསྒོམ་པ་ཟླ་བའི་དཀྱིལ་འཁོར་ཉིད་དུ་་་
མཐོང་ངོ་ཞེས་པས་སྔར་གྱི་ཟླ་བ་དེ་ཉིད་ཡོངས་སུ་རྫོགས་པར་བཞེད་ལ།
ཀུན་སྙིང་ནི་ཟླ་བ་དང་པོའི་དོན་བཤད་རྒྱུད་ལས། གང་གི་ཟླ་བ་རྫོགས་པ་
ནི། །དག་ཅིང་གསལ་ལ་རྙོག་པ་མེད། །དེ་བཞིན་ཚོགས་ནི་རྫོགས་པའི་
ཕྱིར། །སེམས་ནི་ཟླ་བ་རྒྱས་པ་འདྲ། །ཞེས་གསུངས་པའི་ཕྱིར། ཚེས་གཅིག་
གི་ཟླ་བ་ལྟ་བུར་བཞེད་པ་ནི་མི་འཐད་དེ། ཟླ་བའི་དབུས་སུ་ཡང་ཟླ་བའི། །
དཀྱིལ་འཁོར་གཉིས་པ་མཐོང་བ་ཡིན། །ཞེས་གསུངས་པས་སྔར་གྱི་ཟླ་བ་
ཉིད་གང་བར་བཞེད་པ་ཡང་མི་འཐད་དོ། །ཞེས་བཞེད་དོ། །འདི་ནི་སྦྱིན་
པའི་ཕར་ཕྱིན་གྱི་བདག་ཉིད་ཅན་མཉམ་ཉིད་ཡེ་ཤེས་རིན་འབྱུང་གི་ངོ་བོ་་་
བརྙེས་པར་བསྟན་ཏེ། བྱང་ཆུབ་ཀྱི་སེམས་བསྐྱེད་པ་ལས་བྱང་ཆུབ་པའོ། །
དེ་བཞིན་གཤེགས་པ་ཐམས་ཅད་ཀྱིས་བཀའ་སྩལ་པ། དེ་བཞིན་གཤེགས་
པ་ཐམས་ཅད་ཀྱི་སྙིང་པོ་སེམས་བསྐྱེད་པ་ཀུན་ཏུ་བཟང་པོ་ཁྱོད་ཀྱིས་མངོན་
སུམ་དུ་གྱུར་གྱི་དེ་ལེགས་པར་སྒྲུབས་ཤིག དེ་བཞིན་གཤེགས་པ་ཐམས་
ཅད་ཀྱི་སེམས་བསྐྱེད་པ་ཀུན་ཏུ་བཟང་པོ་དེ་བསྟན་པར་བྱ་བའི་ཕྱིར་སྔགས་
867



འདིས་རང་གི་སྙིང་གའི་ཟླ་བའི་དཀྱིལ་འཁོར་ལ་རྡོ་རྗེའི་དབྱིངས་སུ་སོམ་་་་
ཞིག ཨོ་ཏིཥྛ་བཛྲ་ནི་བརྟན་པའི་རྡོ་རྗེ་སྟེ། བརྟན་པ་ནི་གཟུང་བྱ་མི་
དམིགས་པ་ཡིན་ལ། རྡོ་རྗེ་ནི་སྟོང་པ་ཉིད་དོ། །མཉམ་གཞག་ཏུ་གཟུང་བ་
མི་དམིགས་པ་སྟོང་པ་ཉིད་དུ་མཐོང་བའི་དོན་རྗེས་ཐོབ་ཏུ་ཟླ་བའི་དཀྱིལ་་་
འཁོར་གྱི་སྟེང་དུ་རྡོ་རྗེར་བདག་ཉིད་མཐོང་བའོ། །འདིར་ཤེར་ཕྱིན་གྱི་
བདག་ཉིད་ཅན་སོར་རྟོག་ཡེ་ཤེས་འོད་དཔག་མེད་ཀྱི་ངོ་བོ་བརྙེས་པ་སྟེ།
བརྟན་པའི་རྡོ་རྗེ་ལ་བྱང་ཆུབ་པའོ། །དེ་བཞིན་གཤེགས་པ་ཐམས་ཅད་ཀྱིས་
བཀའ་སྩལ་པ། དེ་བཞིན་གཤེགས་པ་ཐམས་ཅད་ཀྱི་ཀུན་ཏུ་བཟང་པོའི་
སེམས་རྡོ་རྗེ་འདི་སྔགས་འདིས་བརྟན་པར་གྱིས་ཤིག ཨོ་བཛྲ་ཨཱཏྨ་ཀོ
ཉཧཾ། དེ་ནས་ནམ་མཁའི་དབྱིངས་ཐམས་ཅད་དུ་མཉམ་པར་འཇུག་པའི་དེ་
བཞིན་གཤེགས་པ་ཐམས་ཅད་ཀྱི་སྐུ་དང་གསུང་དང་ཐུགས་རྡོ་རྗེ་དབྱིངས་
ཇི་སྙེད་པ་དེ་དག་ཐམས་ཅད་དེ་བཞིན་གཤེགས་པ་ཐམས་ཅད་ཀྱི་བྱིན་གྱི་་་
རླབས་ཀྱིས་སེམས་དཔའི་རྡོ་རྗེ་དེར་ཞུགས་སོ། །དེ་ནས་དེ་བཞིན་གཤེགས་
པ་ཐམས་ཅད་ཀྱིས་བཅོམ་ལྡན་འདས་བྱང་ཆུབ་སེམས་དཔའ་སེམས་དཔའ་
ཆེན་པོ་དོན་ཐམས་ཅད་གྲུབ་པ་དེ་ལ་རྡོ་རྗེ་དབྱིངས་ཞེས་བྱ་བའི་རྡོ་རྗེའི་་་་་
མིང་གི་དབང གིས་དབང་བསྐུར་རོ། །དེ་ནས་བྱང་ཆུབ་སེམས་དཔའ་རྡོ་
རྗེ་དབྱིངས་ཀྱིས་དེ་བཞིན་གཤེགས་པ་དེ་དག་ཐམས་ཅད་ལ་འདི་སྐད་ཅེས་
གསོལ་ཏོ། །བཅོམ་ལྡན་འདས་དེ་བཞིན་གཤེགས་པ་རྣམས་དེ་བཞིན་
གཤེགས་པ་ཐམས་ཅད་ཀྱི་སྐུ་ནི། བདག་ལགས་པར་མཐོང་ངོ༌། །ཞེས་
ཏེ་ཀུན་བཟང་གི་སེམས་དེ་སྔགས་འདིས་རང་བཞིན་གྱིས་འོད་གསལ་བར་
བསྒོམས་པས་སྟོང་པ་ཉིད་རྡོ་རྗེའི་བདག་ཉིད་ཅན་དུ་སྦྱོར་བས་འཛིན་པ་པོ་
868



མི་དམིགས་པར་བརྟན་པར་གྱིས་ཤིག ཨོ་བཛྲ་ཨཱཏྨ་ཀོཉཧཾ། བཛྲ་ནི་སྟོང་
པ་ཉིད། ཨཱཏྨ་ཀོཉཧཾ་ནི་བདག་ཉིད་ཅན་ངའོ། །ཞེས་པ་སྟེ། གཟུང་
བྱ་མི་དམིགས་པར་རྟོགས་པའི་ཡེ་ཤེས་ཉིད་ཀྱང་མི་དམིགས་ཤིང་སྟོང་པར་
རྟོགས་པའོ། །དེ་ནས་ནམ་མཁའི་མཐའ་དང་མཉམ་པའི་སངས་རྒྱས་
རིགས་ལྔའི་སྐུའི་དབྱིངས་ཕྱག་རྒྱ་ཆེན་པོ་དང༌། གསུང་གི་དབྱིངས་གསུང་
གི་གསང་བ་དང་། ཐུགས་ཀྱི་དབྱིངས་ཐུགས་ཀའི་ཟླ་བ་རྡོ་རྗེ་སྟེ། དེ་
དག་ནི། དེ་རྣམས་ཀྱི་རྒྱུར་གྱུར་པས་དབྱིངས་ཏེ། དེ་དག་ཐམས་ཅད་
རིགས་ལྔའི་ཟག་མེད་ཀྱི་ཡེ་ཤེས་ཀྱིས་བྱིན་གྱིས་བརླབས་པས་ཁབ་ལེན་གྱིས་
ལྕགས་འདྲེན་པ་དང་འདྲ་བར་ནུས་པ་བསྐྱེད་པའི་བྱིན་གྱི་རླབས་ཀྱིས་ཐུགས་
ཀའི་ཟླ་བ་རྡོ་རྗེ་སེམས་དཔའི་རྡོ་རྗེ་དེར་བྱེ་མ་ལ་བུམ་པའི་ཆུ་བླུགས་པ་ལྟར་
ཞུགས་སོ། །དེ་ནས་དེ་བཞིན་གཤེགས་པ་རྣམས་ཀྱིས་དེ་ལ་དེ་བཞིན་
གཤེགས་པ་ཐམས་ཅད་ཀྱི་སྐུ་གསུང་ཐུགས་རྡོ་རྗེ་དབྱིངས་ཇི་སྐད་བཤད་པ་
ཉིད་རྡོ་རྗེ་རྣམ་པར་སྣང་མཛད་ཀྱི་སྐུ་དབྱིངས་དེ་འགྲུབ་པའི་རྒྱུ་ཡིན་པས་
རྡོ་རྗེ་དབྱིངས་ཞེས་མིང་གིས་དབང་བསྐུར་རོ། །དེ་ནས་དེ་བཞིན་གཤེགས་
པ་ཐམས་ཅད་ཀྱི་སྐུ་གསུང་ཐུགས་རྡོ་རྗེ་དབྱིངས་བདག་ལ་ཞུགས་པས་དེ་་་་
བཞིན་གཤེགས་པ་ཐམས་ཅད་ཀྱི་རྡུལ་ཕྲ་རབ་འདུས་པ་ལས་རྡོ་རྗེ་རྩེ་ལྔ་
པའི་གཟུགས་སུ་མཐོང་བས་དེ་བཞིན་གཤེགས་པ་ཐམས་ཅད་ཀྱི་སྐུ་ནི་་་
བདག་ལགས་པར་མཐོང་ངོ༌། །སྔ་མ་དང་ནི་གཉིས་ཀའི་རྗེས་འཇུག་ལ་ཟླ་
བའི་སྟེང་དུ་རྡོ་རྗེ་བསྐྱེད་པ་དང༌། དེའང་སྟོང་ཉིད་དུ་བསྒོམས་ནས་སངས་
རྒྱས་ཐམས་ཅད་ཀྱི་སྐུ་གསུང་ཐུགས་ཀྱི་དབྱིངས་ཚད་མེད་བཞུགས་པའོ། །
འདིས་རྣམ་པར་ཐར་པའི་སྒོ་རང་བཞིན་གྱིས་འོད་གསལ་བའི་ངོ་བོ་ཉིད་་་་་
869



ཡིན་པས་བརྩོན་འགྲུས་ཀྱི་ཕར་ཕྱིན་གྱི་རང་བཞིན་བྱ་གྲུབ་ཡེ་ཤེས་དོན་ཡོད་
གྲུབ་པའི་ངོ་བོ་ཉིད་བརྙེས་པ་སྟེ་རྡོ་རྗེའི་བདག་ཉིད་ཅན་ལས་བྱང་ཆུབ་་་་་
པའོ། །དེ་བཞིན་གཤེགས་པ་ཐམས་ཅད་ཀྱིས་བཀའ་སྩལ་པ། སེམས་དཔའ་
ཆེན་པོ་དེ་བས་ན་སེམས་དཔའ་རྡོ་རྗེ་དེ་རྣམ་པ་ཐམས་ཅད་ཀྱི་མཆོག་དང་
ལྡན་པའི་སངས་རྒྱས་ཀྱི་སྐུར་བདག་ཉིད་རང་བཞིན་གྱིས་གྲུབ་པའི་སྔགས་
འདི་ཅི་དགར་ཟློས་ལ་སྒོམས་ཤིག ཨོ་ཡ་ཐ་སརྦ་ཏ་ཐཱ་ག་ཏ་སྟ་ཐཱ་ཨ་ཧཾ།
ཞེས་ཏེ། གང་གི་ཕྱིར་རྡོ་རྗེའི་གཟུགས་དེ་ཉིད་དེ་བཞིན་གཤེགས་པ་ཐམས་
ཅད་ཀྱི་རྡུལ་ཕྲ་རབ་ལས་བསྒྲུབས་པའི་བདག་ཉིད་དུ་མཐོང་གི་མཚན་དཔེ་
ཡོངས་སུ་རྫོགས་པའི་སྐུས་སངས་རྒྱས་ཀྱི་སྐུ་གཅིག་པུར་མཐོང་བ་མ་ཡིན་པ་
དེ་ལྟ་བས་ན་དེ་བཞིན་གཤེགས་པ་ཐམས་ཅད་རྡུལ་ཕྲ་རབ་ལས་གྲུབ་པའི་་་
སེམས་དཔའི་རྡོ་རྗེ་དེ་མཚན་དང་དཔེ་བྱད་ཀྱི་རྣམ་པ་ཐམས་ཅད་ཀྱི་མཆོག་
དང་ལྡན་པའི་སངས་རྒྱས་ཀྱི་སྐུ་དེ་བཞིན་གཤེགས་པ་ཐམས་ཅད་ཀྱི་སྐུའི་་་་
གསང་བའི་བདག་ཉིད་ཅན་དུ་རང་བཞིན་གྱིས་གྲུབ་པའི་སྔགས་འདི་ཅི་་་་
དགའ་བར་ཟློས་ལ་སྒོམས་ཤིག ཨོ་སོགས་ནི་ཇི་ལྟར་དེ་བཞིན་གཤེགས་པ་
ཐམས་ཅད་བདག་གོ །ཞེས་པ་སྟེ། སྔགས་དེའི་དོན་བསྒོམས་པས་སངས་
རྒྱས་ཐམས་ཅད་གཅིག་ཏུ་བསྡུས་པ་རྣམ་སྣང་གི་སྐུར་སངས་རྒྱས་པ་ཡིན་ཏེ།
དེ་ཉིད་ལས། དེ་ནས་དེ་སྐད་ཅེས་བཀའ་སྩལ་པ་དང་། བྱང་ཆུབ་
སེམས་དཔའ་སེམས་དཔའ་ཆེན་པོ་རྡོ་རྗེ་དབྱིངས་ཀྱི་བདག་ཉིད་དེ་བཞིན་
གཤེགས་པ་མངོན་པར་རྫོགས་པར་སངས་རྒྱས་ནས། ཞེས་སོ། །འདི་
ནི་སངས་རྒྱས་ཐམས་ཅད་གཅིག་ཏུ་བསྡུས་པ་ཆོས་དབྱིངས་ཡེ་ཤེས་ཀྱི་ངོ་བོ་
རྣམ་སྣང་དེ་བཞིན་གཤེགས་པ་ཐམས་ཅད་ཇི་ལྟ་བ་དེ་ལྟར་ལས་མངོན་པར་
870



བྱང་ཆུབ་སྟེ་རྗེས་འཇུག་ལ་ཟླ་བ་རྡོ་རྗེ་དེ་རྣམ་སྣང་གི་སྐུར་བསྐྱེད་པའོ། །དེ་
ལྟར་མངོན་བྱང་ལྔས་མངོན་པར་རྫོགས་པར་སངས་རྒྱས་ནས་ཆོ་འཕྲུལ་་་་་་
བཞི་བྱ་བ་ལ། དང་པོར་བྱིན་གྱིས་བརླབས་པའི་ཆོ་འཕྲུལ་ནི། དེ་བཞིན་
གཤེགས་པ་ཐམས་ཅད་ལ་ཕྱག་བྱས་ཏེ་བོས་ནས་འདི་སྐད་ཅེས་གསོལ་ཏོ། །
བཅོམ་ལྡན་འདས་དེ་བཞིན་གཤེགས་པ་ཐམས་ཅད་ཀྱིས་བདག་ལ་བྱིན་་་་་
གྱིས་རློབས་ལ་མངོན་པར་བྱང་ཆུབ་པ་དེ་བརྟན་པར་མཛོད་ཅིག དེ་ནས་
དེ་སྐད་ཅེས་གསོལ་བ་དང་། དེ་བཞིན་གཤེགས་པ་ཐམས་ཅད་དེ་བཞིན་
གཤེགས་པ་རྡོ་རྗེ་དབྱིངས་ཀྱི་སེམས་དཔའ་རྡོ་རྗེར་ཞུགས་སོ། །དེ་ནས་
བཅོམ་ལྡན་འདས་དེ་བཞིན་གཤེགས་པ་རྡོ་རྗེ་དབྱིངས་ཀྱིས་སྐད་ཅིག་མ་་་་་
ཉིད་ཀྱི་ཚེ་ན་དེ་བཞིན་གཤེགས་པ་ཐམས་ཅད་ཀྱི་ཡེ་ཤེས་མངོན་པར་རྫོགས་
པར་སངས་རྒྱས་སོ། །དེ་བཞིན་གཤེགས་པ་ཐམས་ཅད་ཀྱི་རྡོ་རྗེ་མཉམ་པ་
ཉིད་ཀྱི་ཡེ་ཤེས་ཀྱི་ཕྱག་རྒྱ་གསང་བའི་དམ་ཚིག་ཏུ་ཞུགས་སོ། །དེ་བཞིན་
གཤེགས་པ་ཐམས་ཅད་ཀྱི་ཆོས་མཉམ་པ་ཉིད་ཀྱི་ཡེ་ཤེས་རྟོགས་པས་རང་་་་་
བཞིན་གྱིས་དག་གོ །དེ་བཞིན་གཤེགས་པ་ཐམས་ཅད་ཀྱི་ཐམས་ཅད་མཉམ་
པ་ཉིད་རང་བཞིན་གྱིས་འོད་གསལ་བའི་ཡེ་ཤེས་ཀྱི་འབྱུང་གནས་སུ་གྱུར་་་་
པའི་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་
རྒྱས་སུ་གྱུར་ཏོ། །ཞེས་ཏེ། སངས་རྒྱས་མ་ཐག་དེས་སངས་རྒྱས་རྣམས་ལ་
ཕྱག་བྱས་ནས་དེ་བཞིན་གཤེགས་པ་ཐམས་ཅད་ཀྱིས་བདག་ལ་སེམས་ཅན་
གྱི་དོན་བྱ་བ་ནུས་པ་བརྟན་པར་བྱིན་གྱིས་རློབས་ལ་མངོན་པར་བྱང་ཆུབ་
པ་དེ་མི་མཐུན་པའི་ཕྱོགས་ཀྱིས་མི་ཕྱེད་པར་བརྟན་པར་མཛོད་ཅིག ཅེས་
གསོལ་བ་བཏབ་པས་དེ་བཞིན་གཤེགས་པ་ཐམས་ཅད་དེ་བཞིན་གཤེགས་
871



པ་རྡོ་རྗེ་དབྱིངས་ཀྱི་ཨོ་ཡ་ཐ་ཞེས་པ་ལ་སོགས་བསྒོམ་པའི་སྟོབས་ཀྱིས་བྱུང་
བའི་རང་གི་སྙིང་གར་གནས་པའི་སེམས་དཔའི་རྡོ་རྗེ་དེར་ཞུགས་པས་སྐུ་་་་
གསུང་ཐུགས་རྡོ་རྗེས་དུས་དེའི་ཚེ་ཉིད་དེ་བཞིན་གཤེགས་པར་གྱུར་ཏོ། །
རྗེས་འཇུག་རྡོ་རྗེ་དབྱིངས་ཀྱི་དབང་ཕྱུག་མའམ། སེམས་མ་བཞིའི་ཕྱག་རྒྱ་
དང་། ཡིག་བརྒྱ་དང་། ཨོཾ་སརྦ་ཏ་ཐཱ་ག་ཏ་ཨ་བྷི་སཾ་བོ་དྷི་ཌི་དྷ་བཛྲ་ཏིཥྛས་
ཀྱང་བརྟན་པར་བྱས་ཏེ། དེ་ལྟར་མངོན་བྱང་ལྔས་རིམ་གྱིས་བྱང་ཆུབ་པ་
དང་བརྟན་པར་བྱ་བ་ནི་རྗེས་འཇུག་སྔགས་ཀྱི་སྒོའི་སྤྱད་པ་སྤྱོད་པ་རྣམས་་་
སྒོམ་པའི་ལུང་དཔོག་པའི་ཕྱིར་བསྟན་པ་ཡིན་གྱི་བཅོམ་ལྡན་འདས་ཀྱི་སྐད་
ཅིག་མ་གཅིག་ཉིད་ལ་ལྡོག་པའི་དབྱེ་བས་མི་བསྐྱོད་པ་ལ་སོགས་པའི་སྐུས་་་
ཆོས་ཐམས་ཅད་བདག་མེད་པའི་ཡེ་ཤེས་སོ་སོར་མངོན་དུ་མཛད་པ་ཡིན་
ནོ། །དེ་ཡང་། ཨོ་ཙིཏྟ་པྲ་ཏི་བེ་དྷཾ་ཀ་རོ་མི་ཞེས་བྱ་བའི་སྐད་ཅིག་མ་དེ་ཉིད་
ཀྱི་ཚེ་ན་རྡོར་སེམས་སོགས་དེ་བཞིན་གཤེགས་པའི་རིགས་ཀྱི་རང་བཞིན་་་་་
ཅན་ཐམས་ཅད་དོན་དམ་པར་དེ་བཞིན་ཉིད་ཚུལ་གཅིག་པ་དང་ཀུན་རྫོབ་
ཏུ་འདི་ཉིད་ཀྱི་དཀྱིལ་འཁོར་ལ་སོགས་པའི་ཚུལ་ཡང་། དབྱེ་བ་མེད་པས་ཕྱེ་
བས་ན་མཉམ་པ་ཉིད་དོ། །འདི་ཡི་ངེས་པ་ནི་ཡེ་ཤེས་ཏེ་དེ་ཐུགས་སུ་ཆུད་
པས་ནི་མངོན་པར་རྫོགས་པར་སངས་རྒྱས་པའོ། །རྡོ་རྗེ་ནི་རིན་པོ་ཆེའི་
རིགས་ཀྱི་ངོ་བོ་ཡིན་ལ་དེའི་མཉམ་པ་ཉིད་ཀྱི་ཡེ་ཤེས་ནི་སྔར་དང་འདྲ་ཞིང་།
དེ་ཉིད་ནི་ཕྱག་རྒྱ་གསང་བ་ཡིན་ལ་དེའི་དམ་ཚིག་ནི་དབང་བསྐུར་བ་ལ་་་་་
སོགས་པ་བྱིན་པས་སེམས་ཅན་ཐམས་ཅད་དགའ་བར་བྱ་བའོ། །དེར་
ཞུགས་པ་ནི་ཐུགས་སུ་ཆུད་པས་དེའི་ངོ་བོ་ཉིད་དུ་བསྐྱེད་པ་རྫོགས་པའོ། །
ཆོས་ནི་པདྨའི་རིགས་ཀྱི་རང་བཞིན་ཡིན་ལ་དེའི་མཉམ་པ་ཉིད་ཀྱི་ཡེ་ཤེས་
872.



ནི་སྔར་དང་འདྲ་ཞིང་། ། དེ་རྟོགས་པ་ནི་མངོན་སུམ་དུ་མཛད་པ་དེས་རང་
བཞིན་གྱིས་དག་པ་ནི་པདྨའི་རིགས་ཀྱི་ངོ་བོར་གྱུར་པའོ། ་ །དེ་བཞིན་
གཤེགས་པ་ཐམས་ཅད་ནི་ལས་ཀྱི་རིགས་ཀྱི་ངོ་བོ་ཉིད་དོ། །དེ་རྣམས་ཀྱི་
མཉམ་པ་ཉིད་ནི་འཁོར་གསུམ་ཡོངས་སུ་དག་པའི་བརྩོན་འགྲུས་ཀྱི་ཕ་རོལ་
ཏུ་ཕྱིན་པའོ། །དེས་རང་བཞིན་གྱིས་འོད་གསལ་བའི་ཡེ་ཤེས་ནི་རང་གི་རྒྱུད་
དང་གདུལ་བྱའི་རྒྱུད་ལ་གོང་ནས་གོང་དུ་ཁྱད་པར་དུ་གྱུར་པའོ། །དེ་ཡི་
འབྱུང་གནས་སུ་གྱུར་པ་ནི་ལས་ཀྱི་རིགས་སུ་གྱུར་པའི་རིགས་ཀྱི་ངོ་བོ་ཉིད་
དོ། །དེ་ལྟར་ཡེ་ཤེས་བཞི་ཐུགས་སུ་ཆུད་པའི་རྗེས་ཐོགས་ཀྱི་སྐད་ཅིག་མ་
དེ་ཉིད་ལ་ཨོ་ཡ་ཐཱ་སརྦ་ཏ་ཐཱ་ག་ཏ་ཏ་ཐཱ་ཨ་ཧཾ་ཞེས་པའི་སྒོམ་པ་འདིས་སྔོན་
གྱི་སངས་རྒྱས་བཞུད་པ་དེ་ལྟར་གཤེགས་ཤིང་སངས་རྒྱས་པས་དེ་བཞིན་་་་་
གཤེགས་པ། བདུད་བཞི་བཅོམ་པ་དེ་ཉིད་ཀྱི་ཕྱིར་ཕྱིན་ཅི་མ་ལོག་ཅིང་ཡང་
དག་པར་ཐུགས་སུ་ཆུད་པས་ན་ཡང་དག་པར་རྫོགས་པའི་སངས་རྒྱས་སུ་་་
གྱུར་པ་སྟེ་རྫོགས་པའོ། །འདིས་སངས་རྒྱས་ཐམས་ཅད་གཅིག་ཏུ་བསྡུས་པ་
རྣམ་སྣང་གི་ངོ་བོར་བསྟན་ནོ། །གདུལ་བྱའི་དབང་གིས་བྱིན་གྱིས་བརླབ་པ་
མཛད་པ་ལྟར་དབང་བསྐུར་བ་ལ་སོགས་པ་ཡང་བྱའོ་ཞེས་བསྟན་པའི་ཕྱིར།
གཉིས་པ་དབང་བསྐུར་བའི་ཆོ་འཕྲུལ་ནི། དེ་ནས་དེ་བཞིན་གཤེགས་པ་
ཐམས་ཅད་ཡང་དེ་བཞིན་གཤེགས་པ་ཐམས་ཅད་ཀྱི་རྡོ་རྗེ་ལས་བྱུང་ནས་དེ་
བཞིན་གཤེགས་པ་ཐམས་ཅད་ཀྱི་མཉམ་པ་ཉིད་ཀྱི་ཡེ་ཤེས་བསྐྱེད། ནམ་
མཁའི་སྙིང་པོའི་ནོར་བུ་རིན་པོ་ཆེའི་དབང་བསྐུར་བས་དབང་བསྐུར་ཞེས་
ཏེ། རྣམ་སྣང་གི་ཐུགས་ཀར་གནས་པའི་རྡོ་རྗེ་དེ་ལ་དེ་བཞིན་གཤེགས་པ་
ཐམས་ཅད་ཐོན་ཏེ། བཛྲ་རཏྣ་ཨ་བྷི་ཥིཉྩ་ཞེས་ནམ་མཁའི་སྙིང་པོའི་ནོར་བུ་
873



རིན་པོ་ཆེའི་ཅོད་པན་དང་། དར་དཔྱངས་ཀྱི་དབང་བསྐུར་རོ། །གསུམ་པ་
ཏིང་ངེ་འཛིན་གྱི་ཆོ་འཕྲུལ་ནི། ཀུན་ཏུ་སྤྱན་རས་གཟིགས་ཀྱི་ཆོས་ཀྱི་དབང་
པོའི་ཡེ་ཤེས་བསྐྱེད་ཅེས་ཏེ། ཆོས་ཐམས་ཅད་རང་བཞིན་གྱིས་རྣམ་པར་
དག་གོ་ཞེས་སོ་སོར་རྟོག་པར་མཛད་པ་དང་སེམས་ཅན་ཐམས་ཅད་བསྐྱབ་
པའི་ཕྱིར་གཟིགས་པས་ན་ཀུན་ཏུ་སྤྱན་རས་གཟིགས། དེའི་གཙོ་བོ་ཡིན་
པས་ན་དབང་པོ། དེའི་ཆོས་ནི་རྣམ་སྣང་དང་རྣམ་སྣང་ཆེན་པོ་དང་རྡོར་
སེམས་ལ་སོགས་པའི་དཀྱིལ་འཁོར་སྤྲུལ་པའི་ཡུལ་ཡིན་ལ། དེའི་ཡེ་ཤེས་ནི་
ངེས་པ་སྟེ་བསྐྱེད་པའོ། །དེའི་དོན་དབང་བསྐུར་ནས་མདོར་ན་འཇིག་རྟེན་
ཐམས་ཅད་དུ་ཞེས་པ་ལ་སོགས་པའི་རྗེས་སུ་གནང་བ་ལྔ་པོ་དཀྱིལ་འཁོར་
དུ་འཇུག་པ་དང་། ཆོས་ཀྱི་འཁོར་ལོ་ལ་འཇུག་པའི་ཕྱིར་བྱིན་པའོ། །བཞི་པ་
འཕྲིན་ལས་ཀྱི་ཆོ་འཕྲུལ་ནི་དེ་བཞིན་གཤེགས་པ་ཐམས་ཅད་ཀྱི་འཕྲིན་ལས་
ལ་རབ་ཏུ་བཞག་ནས་ཞེས་ཏེ། དཀྱིལ་འཁོར་བྲི་བའི་ཆོ་གས་འགྲོ་བའི་དོན་
བྱ་བ་ནི་དེ་བཞིན་གཤེགས་ པ་ ཐམས་ཅད་ཀྱི་འཕྲིན་ལས་ ཐམས་ཅད་དེ།
དབང་བསྐུར་རྗེས་སུ་གནང་ནས་དཀྱིལ་འཁོར་བྲི་བ་དང་ཆོས་བཤད་པ་ལ་
སོགས་པའི་འཕྲིན་ལས་ལ་སྦྱར་བའོ། །བཞི་པ་ནི། ལོངས་སྐུ་ལས་སྤྲུལ་སྐུའི་
རྣམ་སྣང་སྤྲུལ་ཏེ་རི་རབ་ཀྱི་རྩེ་མོར། རྩ་རྒྱུད་དེ་ཉིད་བསྡུས་པའི་རྩ་བའི་
རྒྱུད་དུམ་བུ་བཞི་དཀྱིལ་འཁོར་བཞི་བཅུ་རྩ་བཞིའི་སྤྲུལ་བཤད་མཛད་དེ།
དེ་ལ་ཁ་ཅིག་ལྷ་སྔ་མ་བསྡུས་ནས་ཕྱི་མ་སྤྲུལ་པར་འདོད་པ་དང་། ཁ་ཅིག་
དཀྱིལ་འཁོར་སྔ་མ་བསྡུས་ནས་ཕྱི་མ་སྤྲུལ་པར་འདོད་པ་དང་། ཁ་ཅིག་རི་
རབ་ཀྱི་རྩེར་དཀྱིལ་འཁོར་རྣམས་ཚོམ་བུ་བཀོད་པ་བཞིན་དུ་འདོད་པ་དང་།
ཁ་ཅིག་མེ་ལོང་གསལ་བའི་གཟུགས་བརྙན་དུ་མ་བཞིན་གནས་གཅིག་ན་གོ་
874



མ་འགེགས་པར་འདོད་པ་ཡོད་ཀྱང་གང་ལ་གང་འདུལ་གྱི་གདུལ་བྱ་ལ་ཡུལ་
དུས་དེ་དང་དེར་གཅིག་ཅར་དཀྱིལ་འཁོར་གྱི་རྣམ་འཕྲུལ་དུ་མ་བསྟན་པ་་་་
ཡིན་གྱི་དུས་ཐ་དད་ཀྱི་ངེས་པ་མེད་དེ། དེ་ལྟ་མ་ཡིན་ན། དཔལ་མཆོག་དང་
འཇིག་རྟེན་གསུམ་རྒྱལ་སོགས་སུ། དྲག་པོ་དབང་ཕྱུག་ཆེན་པོ་འདུལ་བ་
ཡང་ཡང་སྟོན་པ་ཟློས་པར་འགྱུར་བ་དང་། དཔལ་མཆོག་དུམ་བུ་བཞི་གར་
ཡང་དབང་ཕྱུག་བཏུལ་བ་ཟློས་པར་འགྱུར་བའི་ཕྱིར་རོ། །དེ་ནས་རྩ་རྒྱུད་ཕྱི་
མ་དང་། ཕྱི་མའི་ཕྱི་མ་དང༌། བཤད་རྒྱུད་ཀྱི་རྟོག་བསྡུས་བཅུ་དང༌། འཇིག་
རྟེན་གསུམ་རྒྱལ་གྱི་རྒྱུད་སྔ་ཕྱི་ལ་སོགས་པ་གསུངས། གཞན་འཕྲུལ་དུ་
དཔལ་མཆོག་ལ་སོགས་པ་དང་། དགའ་བའི་ཚལ་དུ་སྦྱོང་རྒྱུད་ལ་སོགས་
པ་གསུངས་ནས་སྤྲུལ་པ་ལུས་ལ་བསྡུས་ཏེ་འོག་མིན་དུ་རྣམ་སྣང་ལ་ཐིམ་་་་་་
ནས་སླར་དགའ་ལྡན་ན་གནས་པ་ལ་སོགས་པ་བཅུ་གཉིས་ཀྱིས་མིའི་རྟེན་ལ་
འཚང་རྒྱ་ཚུལ་བསྟན་པ་ཐེག་པ་སྣ་ཚོགས་པའི་ཆོས་ཀྱི་འཁོར་ལོ་བསྐོར་རོ། །
ལྔ་པ་ནི། དུས་འོག་མིན་དུ་བཅོམ་ལྡན་འདས་རྣམ་པར་སྣང་མཛད་ཀྱིས་དེ་
ཉིད་བསྡུས་པའི་རྒྱུད་ལ་སོགས་པ་གསུངས་པའི་རྗེས་ཐོགས་སུ། གནས་རྒྱལ་
པོའི་ཕོ་བྲང་ལྕང་ལོ་ཅན་དུ། སྡུད་པ་པོ་ས་བཅུའི་དབང་ཕྱུག་གི་ཚུལ་འཛིན་
པའི་རྡོ་རྗེ་འཆང་གིས། ཉན་པའི་འཁོར་དབང་པོ་འཛམ་བུའི་གླིང་ཏིལ་གྱི་
ས་བོན་གྱིས་གང་བ་བཞིན་དུ་དེ་བཞིན་གཤེགས་པ་ཐམས་ཅད་ཀྱིས་ཀུན་ཏུ་
གང་བ་སྣང་བ་ལ། ཞུ་བ་པོའི་འཁོར་ཀུན་ཏུ་བཟང་པོ་ལ་སོགས་པའི་བྱང་
ཆུབ་སེམས་དཔའ་ཆེན་པོ་རྣམས་ཀྱིས་གསོལ་བ་བཏབ་པས་རང་ཉིད་ཚད་
མའི་སྐྱེས་བུར་བསྒྲུབ་པའི་ཕྱིར། ཐོས་པ་ཡང་དག་པར་བསྟན་པའི་དོན་དུ་
སྔར་ཇི་སྐད་བཤད་པའི་དོན་བློ་ལ་གནས་པར་བྱས་ནས། དུས་དང་།
875



གནས་དང༌། སྟོན་པ་དང་། འཁོར་ཕུན་སུམ་ཚོགས་པ་འཛོམ་པའི་དུས་སུ་
ཆོས་ཕུན་སུམ་ཚོགས་པ་འདི་ཐོས་སོ། །ཞེས་སྟོན་པ་འདི་སྐད་བདག་གིས་
ཐོས་སོགས་ནས་མངོན་པར་བསྟོད་དོའི་བར་གསུངས་པ་ལ་ཀུན་ཏུ་བཟང་
པོ་ལ་སོགས་པའི་བྱང་ཆུབ་སེམས་དཔའ་ཆེན་པོ་ཐམས་ཅད་རྗེས་སུ་ཡི་རང་
ཞིང་མངོན་པར་བསྟོད་པར་གྱུར་པར་འགྲེལ་པ་དེ་ཉིད་སྣང་བར་བཤད་
དོ། །དྲུག་པ་ནི། རྣལ་འབྱོར་གྱི་རྒྱུད་འོག་མིན་དུ་ནི་རྟག་པར་རྒྱུན་མི་འཆད་
པར་གནས་ལ་མི་ཡུལ་དུ་ནི་བསྟན་པ་ཇི་སྲིད་གནས་ཀྱི་བར་དུ་གནས་པར་
མངོན་ནོ། །
]
བཞི་པ་ལ། སམྦི་ཊ་ལས། ཁ་ཅིག་ཏུ་ནི་བྱང་ཆུབ་ཆེན་པོའི་སེམས། །ཁ་
ཅིག་ཏུ་ནི་ཇི་ལྟར་སྤྱོད་རྗེས་འབྲང་། །ཁ་ཅིག་ཏུ་ནི་དགའ་ལྡན་ལྷ་རྣམས་
ལས། །མཆོག་ཏུ་ཡང་ནི་འབབ་པར་འགྱུར་བ་དང་། །ཁ་ཅིག་ཏུ་ནི་བལྟམས་
པ་རྣམ་དག་ཅིང་། །ཁ་ཅིག་ཏུ་ནི་ཁབ་ནས་གསལ་བྱུང་དང་། །ཁ་ཅིག་ཏུ་ནི་
བྱང་ཆུབ་ཆེན་པོས་མཆོད། །ཁ་ཅིག་ཏུ་ནི་བདུད་ལས་མཆོག་ཏུ་རྒྱལ། །ཁ་
ཅིག་ཏུ་ནི་བྱང་ཆུབ་མངོན་བྱང་ཆུབ། །ཁ་ཅིག་ཏུ་ནི་འཁོར་ལོ་རབ་ཏུ་
བསྐོར། །ཁ་ཅིག་ཏུ་ནི་ཕས་ཀྱི་རྒོལ་བ་ནི། །ལྷན་ཅིག་ཆོས་ཀྱིས་ཚར་ནི་
གཅོད་པའོ། །ཁ་ཅིག་ཏུ་ནི་དངོས་གྲུབ་ཀུན་དབང་ཕྱུག །ལ་ལར་དཔལ་
ལྡན་འཇིག་རྟེན་གསུམ་ལས་རྒྱལ། །ཁ་ཅིག་ཏུ་ནི་དཔག་བསམ་ཤིང་མཆོག་
ཀུན། །དངོས་གྲུབ་དབང་ཕྱུག་བླ་ན་མེད་པ་ཉིད། །ཅེས་གསུངས་པའི་
དགོངས་པས། དང་པོར་བྱང་ཆུབ་མཆོག་ཏུ་ཐུགས་བསྐྱེད་ཚུལ། བར་དུ་
བསྐལ་པ་གྲངས་མེད་གསུམ་དུ་ཚོགས་བསགས་ཚུལ། མཐར་མངོན་པར་
རྫོགས་པར་སངས་རྒྱས་ཚུལ། སངས་རྒྱས་ནས་ཆོས་ཀྱི་འཁོར་ལོ་བསྐོར་ཚུལ།
876



བསྐོར་བའི་བསྟན་པ་བསྡུས་ཚུལ། བསྡུས་པའི་བསྟན་པ་གནས་ཚུལ་དང་
དྲུག་གི་དང་པོ་ནི། མན་ངག་སྙེ་མར། དཔེར་ན་བདག་ཅག་གི་སྟོན་པས་
ནི་བཅོམ་ལྡན་འདས་ཤཱཀྱ་ཐུབ་པ་ཡང་དག་པར་རྫོགས་པའི་སངས་རྒྱས་ལ་
རབ་གསལ་ཞེས་བྱ་བའི་རྒྱལ་པོར་གྱུར་པས་སྨོན་པའི་བྱང་ཆུབ་ཀྱི་སེམས་་་
བསྐྱེད་པར་གྱུར་ཏོ། །བཅོམ་ལྡན་འདས་མར་མེ་མཛད་ལ་ཡང་འཇུག་པ་
བྱང་ཆུབ་ཀྱི་སེམས། ཞེས་སོ། །གཉིས་པ་ནི། མན་སྙེར། བསྐལ་པ་གྲངས་
མེད་པ་གསུམ་རྣམས་སུ་ཡང་བྱང་ཆུབ་སེམས་དཔར་གྱུར་པའི་བཅོམ་ལྡན་
འདས་ཀྱིས་སྦྱིན་པ་ལ་སོགས་པའི་ཕ་རོལ་ཏུ་ཕྱིན་པ་རྣམས་ལ་སྤྱད་ཅིང་་་་་་
རིམ་གྱིས་རྫོགས་པའོ། །ཞེས་པ་ལྟར་རོ། །གསུམ་པ་ནི། རྡོ་རྗེ་ཕྲེང་བའི་
འགྲེལ་པར་འདིར་བཅོམ་ལྡན་འདས་རྡོ་རྗེ་འཆང་གི་སྤྲུལ་པའི་སྐུ་དངོས་་་་་
རྒྱལ་བུ་དོན་ཐམས་ཅད་གྲུབ་པས་ཆུ་བོ་ནེ་རཉྫ་ནའི་འགྲམ་དུ་ཕྱིན་ཅི་ལོག་
གི་ཏིང་ངེ་འཛིན་མཁའ་ཁྱབ་ཅེས་བྱ་བ་ལ་སྙོམས་པར་ཞུགས་ཏེ་འདི་ཉིད་
ནི་བྱང་ཆུབ་བོ་སྙམ་དུ་དགོངས་ནས་གནས་པར་གྱུར་ཏོ། །དེ་ནས་མངོན་
པར་དགའ་བ་དང༌། འོག་མིན་དང༌། རིན་ཆེན་འབྱུང་གནས་དང༌། བདེ་
བ་ཅན་དང་། མེ་ཏོག་ལྡན་པ་ཞེས་བྱ་བའི་སངས་རྒྱས་ཀྱི་ཞིང་རྣམས་ནས་
བྱོན་ཏེ། རྒྱལ་བུ་དོན་ཐམས་ཅད་གྲུབ་པ་དེ་ཉིད་ལ། བསམ་གཏན་འདི་ནི་
རྣམ་དག་མིན། །བྱ་བ་ལ་སོགས་པས་བསྐུལ་བས་དེ་ནས་ཕྱིན་ཅི་ལོག་གི་
བསམ་གཏན་དེ་དོར་བར་གྱུར་ཏོ། །དེའི་རྗེས་སུ་བར་སྣང་ལ་དེ་བཞིན་
གཤེགས་པ་ཐམས་ཅད་ཀྱིས་ཡོངས་སུ་གང་བར་རྣམ་པར་གཟིགས་ནས། ཨོ་
སརྦ་ཏ་ཐཱ་ག་ཏ་ཀཱ་ཡ་ཝཱ་ཀ་ཙིཏྟ་པྲ་ཎ་མེ་ན་བཛྲ་བནྡ་ནཾ་ཀ་རོ་མི། ཞེས་བྱ་
བས་ཕྱག་འཚལ་བ་དང་། བསྐོར་བ་སྔོན་དུ་འགྲོ་བས་ཕྱིན་ཅི་མ་ལོག་
877



པའི་དེ་ཁོ་ན་ཉིད་ཀྱི་ངོ་བོའི་ཏིང་ངེ་འཛིན་བསྟན་པའི་དོན་དུ་བཅོམ་ལྡན་
འདས་དེ་རྣམས་ཉིད་ལ་གསོལ་བ་བཏབ་པར་གྱུར་ཏོ། །དེ་ནས་བཅོམ་ལྡན་
འདས་དེ་རྣམས་ཉིད་ཀྱི་ཕྱག་རྒྱ་ཆེན་པོའི་དཀྱིལ་འཁོར་སྤྲུལ་པ་སྔོན་དུ་འགྲོ་
བས་སློབ་མ་སྟ་གོན་ལ་གནས་པ་དང༌། བྱང་ཆུབ་ཏུ་སེམས་བསྐྱེད་པ་དང༌།
དབང་བསྐུར་བཞི་དང་། དམ་ཚིག་དང་སྡོམ་པ་སྦྱིན་པ་སྔོན་དུ་འགྲོ་བ་རབ་
ཏུ་དབྱེ་བ་དང་བཅས་པའི་དབང་བསྐུར་བཞི་པོ་རྣམས་ཀྱིས་དབང་བསྐུར་
ནས་ཏིང་ངེ་འཛིན་གསུམ་དང་། རིགས་བརྒྱ་རབ་ཏུ་དབྱེ་བ་དང་། རིམ་པ་
ལྔ་བསྟན་པའི་རིམ་པ་མན་ངག་སྙེ་མར་བསྟན་ནས་དེ་བཞིན་གཤེགས་པ་དེ་
རྣམས་རང་རང་གི་སངས་རྒྱས་ཀྱི་ཞིང་དུ་ཉེ་བར་གཤེགས་པར་གྱུར་ཏོ། །
དེ་ནས་བཅོམ་ལྡན་འདས་ཤཱཀྱ་སེང་གེ་སྔོན་བཅོམ་ལྡན་འདས་རྣམས་ཀྱིས་
བསྟན་པའི་མན་ངག་གིས་དབང་པོ་རྣོན་པོ་ཉིད་ཀྱི་ཕྱིར་མངོན་དུ་མཛད་་་་
ནས་ནམ་ཕྱེད་ནས་མངོན་པར་རྫོགས་པར་སངས་རྒྱས་ནས་ཐོ་རངས་ཀྱི་་་་
དུས་སུ་བདུད་བཅོམ་པར་མཛད་ནས། ཞེས་པ་དང་། དགྱེས་རྡོར་གྱི་དོན་
བསྡུས་ཀྱི་འགྲེལ་པ་ལས། སངས་རྒྱས་བཅོམ་ལྡན་འདས་ཀྱིས་བྱང་ཆུབ་ཏུ་
ཐུགས་བསྐྱེད་དེ་བྱང་ཆུབ་ཀྱི་ཕྱོགས་དང་ཕ་རོལ་ཏུ་ཕྱིན་པ་ལ་སོགས་པའི་
སྒོ་ནས་ཚོགས་བསགས་ཏེ་བསྐྱེད་པའི་རིམ་པ་ནས་བརྩམས་ནས་ས་བདུན་
པའི་བར་དུ་ཀུན་རྫོབ་ཀྱི་བདེན་པ་རྫོགས་པར་མཛད། ས་བརྒྱད་པ་ནས་ས་
བཅུ་པའི་བར་སྣང་བ་གསུམ་རྣམ་པར་དག་པར་སྦྱངས་ནས་ས་བཅུ་ཐོབ་སྟེ།
ཟུང་དུ་འཇུག་པའི་རིམ་པས་ཀུན་ཏུ་བཟང་པོའི་ས་ལ་དོན་དམ་པའི་བདེན་
པ་ལྷུན་གྱིས་གྲུབ་སྟེ། དགའ་ལྡན་ནས་འཛམ་བུའི་གླིང་དུ་བབས་ཏེ་དཀའ་
ཐུབ་ཀྱི་སྤྲུལ་པའི་སྐུ་འཇིག་རྟེན་མི་ཡུལ་དུ་བཞག་ནས་ཡིད་གནས་གྱུར་པའི་
878



ཏིང་ངེ་འཛིན་གྱི་སྐུ་འོག་མིན་དུ་གཤེགས་ཏེ་མངོན་པར་བྱང་ཆུབ་པ་ལྔ་་་་་
བརྙེས་ནས་གསང་སྔགས་ཀྱི་ཚུལ་གྱིས་མངོན་པར་རྫོགས་པར་སངས་རྒྱས་
ཏེ། ཚངས་པ་ཆེན་པོའི་གནས་དང་དབང་བསྒྱུར་གྱི་ཁང་བ་དང་རི་རབ་ཀྱི་
སྟེང་ལ་སོགས་པར་ལྷ་རྣམས་བཏུལ་ལོ། །དེ་ནས་མི་ཡུལ་དུ་གཤེགས་ཏེ་རྡོ་
རྗེའི་གདན་ལ་མངོན་པར་རྫོགས་པར་སངས་རྒྱས་ནས། ། ལྷ་དང་མི་ལ་
སོགས་པ་གདུལ་བའི་ཐབས་མང་དུ་གསུངས་མོད་ཀྱི། ཞེས་དང་། ལོ་ཙཱ་བ་
རིན་ཆེན་བཟང་པོས་ཀྱང་དེ་བཞིན་དུ་བཞེད་མོད་ཀྱི་ངེས་པའི་དོན་ལ་ཟས་
གཙང་གི་སྲས་དོན་ཐམས་ཅད་གྲུབ་པའི་རྟེན་ལ་སངས་རྒྱས་པ་མ་ཡིན་གྱི།
དེའི་སྔོན་དུ་སངས་རྒྱས་ཟིན་ནས། དེ་ནས་མཛད་པ་བཅུ་གཉིས་ཀྱི་སྤྲུལ་པ་
སྟོན་པ་ཡིན་པའི་ཕྱིར་ཏེ། སྒྲོན་གསལ་དུ། ཐུན་མོང་མ་ཡིན་པའི་གསང་
བའི་ལུང་དྲངས་པ། དེ་ནས་གཞན་ཡང་ཐམས་ཅད་མཁྱེན་པ་འཁོར་ཕུན་
སུམ་ཚོགས་པ་བཤད་པར་བྱའོ། །འདི་ལྟ་སྟེ། འཇམ་དཔལ་ནི་རྒྱལ་པོ་ཆེན་
པོ་ཟས་གཙང་མར་གྱུར་ཏོ། །འཇིག་རྟེན་དབང་ཕྱུག་ནི་ལྷ་མོ་སྒྱུ་འཕྲུལ་དུ་
གྱུར་ཏོ། །དཔལ་ལྷ་མོ་ནི་གྲགས་འཛིན་ནོ། །རྡོ་རྗེ་སེམས་དཔའ་ནི་སྒྲ་གཅན་
འཛིན་ནོ། །སྒྲིབ་པ་རྣམ་པར་སེལ་བ་ནི་ཤཱ་རིའི་བུའོ། །ཀུན་ཏུ་བཟང་པོ་ནི་
གནས་བརྟན་ཀུན་དགའ་བོར་གྱུར་ཏོ། །ལྷའི་དབང་པོ་བརྒྱ་བྱིན་ནི་གནས་
བརྟན་ལྷ་སྦྱིན་ནོ། །རྣམ་པར་སྣང་མཛད་ཆེན་པོ་ནི་ཡང་དག་པར་རྫོགས་
པའི་སངས་རྒྱས་དཔལ་རྒྱལ་བ་ཤཱཀྱ་ཐུབ་པར་གྱུར་ཏོ། །ཞེས་པ་དང་། རི་གི་
ཨ་ར་ལིའི་རྒྱུད་ལས་ཀྱང་། རྒྱལ་པོ་ཆེན་པོ་ཟས་གཙང་འདི། །ཨ་ར་ལིས་ནི་
ཡང་དག་ཕྱེ། །དེ་ལ་རི་གི་སྒྱུ་མ་ཆེ། །འགྲོ་བ་ཐམས་ཅད་ཤེས་རབ་དག །
དོན་གྲུབ་རྡོ་རྗེ་སེམས་དཔའ་སྟེ། །ལྷ་མོ་ས་འཚོ་ཕྱག་རྒྱའོ། །སྒྲ་གཅན་བཟང་
879



པོ་བདེན་པ་ཆེ། །སྒྱུ་མ་གཟུགས་ཀྱིས་སྤྲོས་པ་ལས། །སྒྱུ་མ་ཆེན་མོ་ས་འཚོ་
ཉིད། །རྡོ་རྗེ་སྒྱུ་མའི་རྣམ་འཕྲུལ་བས། །དོན་གྲུབ་ལྷན་ཅིག་སྐྱེས་དགའ་
ཉིད། །སྲས་ནི་བཅོམ་ལྡན་རྡོ་རྗེ་ཅན། །ཡབ་ནི་རྡོ་རྗེ་འཆང་བར་གྲགས། །
ཡུམ་ནི་སྒྱུ་མ་ཆེན་མོ་ཡིན། །ཞེས་དང་། དུས་འཁོར་ལས་ཀྱང་། འདི་རྣམས་
དགྲོལ་བའི་སླད་དུ་སྲས་དང་བཅས་པའི་རྒྱལ་བའི་བདག་པོ་ལས་ཀྱི་སར་ནི་
རབ་ཞུགས་ཏེ། །མངལ་ནི་རབ་ཏུ་བཟུང་བ་མཛད་ཅིང་མཆོག་གི་ཐུགས་རྗེ་
དག་གིས་བྱང་ཆུབ་བསྐྱེད་པ་མཛད་ནས་ནི། །ཉོན་མོངས་དང་ནི་བདུད་
རྣམས་བཅོམ་ནས་ས་ཡི་སྟེང་གི་གནས་སུ་ཆོས་ཀྱི་འཁོར་ལོ་རབ་བསྐོར་ཏེ། །
སྤྲུལ་པ་སྒྱུ་མ་མཛད་ནས་སླར་ཡང་བཅོམ་ལྡན་འདས་ནི་དག་པའི་སྐུ་ཅན་
དེ་ཉིད་ཁོ་ནའོ། །ཞེས་དང་། དྲི་མེད་འོད་ལས་ཀྱང་། སངས་རྒྱས་བཅོམ་
ལྡན་འདས་སྔར་ས་བཅུའི་དབང་ཕྱུག་ཏུ་གྱུར་པ། མཁས་པ་སྒྱུ་འཕྲུལ་ཆེན་
པོ་འཆང་བ། སྒྱུ་འཕྲུལ་ཆེན་པོའི་མིག་འཕྲུལ་དང་ལྡན་པ། འཕགས་པའི་
ཡུལ་ལུམྦི་ནིར་ཤཱཀྱའི་རིགས་མིའི་དབང་པོ་ཟས་གཙང་མའི་ལྷ་མོ་སྒྱུ་འཕྲུལ་
ཆེན་མོའི་ལྷུམས་ནས་བལྟམས་པ་ནི་གཞོན་ནུ་དོན་གྲུབ་ཡིན་ལ། ཞེས་སྔར་
སངས་རྒྱས་ཟིན་ཉིད་འདིར་སྤྲུལ་པ་སྟོན་པར་བཤད་པའི་ཕྱིར་རོ། །འོ་ན་
གསང་འདུས་རིམ་ལྔར། དེ་སྐད་དུ་ཡང་རྒྱ་ཆེར་རོལ་པའི་མདོ་ལས། ཤཱཀྱ་
ཐུབ་པ་དེ་བཞིན་གཤེགས། །མངོན་པར་བྱང་ཆུབ་འདི་བཞེད་ནས། །སྟོང་
པ་ཆེན་པོ་སངས་རྒྱས་ཉིད། །ཐོབ་པར་བྱ་ཞེས་མངོན་པར་དགོངས། །ནེ་
རཉྫ་ནའི་ཆུ་འགྲམ་དུ། །མི་གཡོའི་ཏིང་འཛིན་ལ་བཞུགས་ལ། །དེ་ཚེ་རྒྱལ་བ་
མཁའ་རྡོ་རྗེ། །ཏིལ་གྱི་གང་བུ་གང་བཞིན་བཞུགས། །རྒྱལ་བའི་སྲས་ལ་སེ་
གོལ་དང་། །དེ་ལ་དབྱངས་གཅིག་གིས་གསུངས་པ། །བསམ་གཏན་འདི་ནི་
880



་་
རྣམ་དག་མིན། །འདིས་ནི་མཐར་ཐུག་མི་ཐོབ་སྟེ། །ནམ་མཁའི་ངོས་ལྟར་
མཆོག་གྱུར་པ། །འོད་གསལ་བ་ནི་དེ་དམིགས་ཤིག །འོད་གསལ་བ་ཡི་
གནས་ཐོབ་ནས། །རབ་དགའི་གཟུགས་སུ་སྐྱེ་བར་འགྱུར། །དེ་ཚེ་རབ་
དགའི་རྡོ་རྗེའི་སྐུ། །ཀུན་གྱི་མཆོག་ནི་ཐོབ་པར་འགྱུར། །འདི་ལྟར་སྒྲ་དེ་
གསན་པ་དང་། །དེ་ནས་ཏིང་འཛིན་མི་གཡོ་བཏང་། །འདི་ལྟར་ནམ་ཕྱེད་
དུས་སུ་ནི། །རྒྱལ་བའི་སྲས་ཀྱིས་དེ་ཉིད་དམིགས། །སྐུ་ནི་དྲང་བོ་མ་ཡིན་
ཞིང་། །མི་དྲང་བ་ཡང་མ་ཡིན་ལ། །དབུགས་གཏོང་བ་དང་རྔུབ་པ་མིན། །
གསུང་བ་མ་ཡིན་མི་གསུང་མིན། །སྤྱན་བཟང་བཙུམས་པ་མ་ཡིན་ཞིང༌། །
སྤྱན་ཕྱེ་བ་ཡང་མ་ཡིན་པས། །ཐམས་ཅད་སྟོང་པ་རྨད་ཆེན་པོ། །དྭངས་ཤིང་
གསལ་བའི་ཡེ་ཤེས་ཆེ། །བླ་མ་ཉིད་ཀྱི་དྲིན་གྱིས་ནི། །དེས་ན་དེ་ནི་གསལ་
མཐོང་གྱུར། །འདས་པ་དང་ནི་མ་འོངས་དང་། །ད་ལྟར་བྱུང་བའི་སྲིད་པ་
གསུམ། །སྐད་ཅིག་དེ་ལ་མ་ལུས་མཐོང་། །འོད་གསལ་བ་ནི་རྣམ་དག་
འཆང་། །རྡོ་རྗེ་ལྟ་བུའི་ཏིང་འཛིན་གྱིས། །སྐྱ་རེངས་འཆར་བའི་དུས་སུ་ནི། །
ཆུ་ཟླ་དང་ནི་སྨིག་རྒྱུ་སོགས། །སྒྱུ་མའི་ཡོན་ཏན་རྣམས་ཀྱིས་བརྒྱན། །བྱང་
ཆུབ་སྙིང་པོར་ཞུགས་ནས་ནི། །དེ་ནི་བདུད་རྣམས་བཅོམ་པ་མཛད། །ཅེས་
པ་དང་འགལ་ཞེ་ན། སྐྱོན་མེད་དེ། དེ་ནི་རྒྱ་ཆེར་རོལ་པའི་མདོའི་ལུང་དོན་
ཡིན་པས་ཚུལ་བསྟན་པ་ལ་དགོངས་པ་ཡིན་ནོ། །ངེས་པའི་དོན་ལ་དེ་ཉིད་
བསྡུས་པའི་རྒྱུད་དུ་བསྟན་པ་ནི་ཕྱིའི་མངོན་བྱང་ཡིན་ལ། བྱང་ཆུབ་རྡོ་རྗེས་
སངས་རྒྱས་ལ། །མཆོད་ཆེན་ཇི་ལྟར་སྩལ་པ་ལྟར། །ཞེས་གསུངས་པ་ལྟར་མི་
གཡོ་བའི་ཏིང་ངེ་འཛིན་ལས་བསླངས་ཏེ་མཆོག་གི་དབང་བསྐུར། འདུས་
པར། རྡོ་རྗེ་ཉི་མ་ནུབ་པ་ན། །ཞེས་གསུངས་པའི་ཚུལ་དུ་སྒྱུ་མ་ལྟ་བུའི་སྐུ་
881



，
སྣང་བ་གསུམ་ལ་ཐིམ་ནས་སྣང་བ་གསུམ་པོ་རྣམ་པར་དག་པའི་འོད་གསལ་
རྡོ་རྗེ་ལྟ་བུའི་ཏིང་ངེ་འཛིན་གྱིས་བདུད་བཅོམ་ནས་ཟུང་འཇུག་གི་སྐུར་
མངོན་པར་རྫོགས་པར་སངས་རྒྱས་སོ། །དེ་ནས་སངས་རྒྱས་ཐམས་ཅད་
ཀྱིས་དབང་བསྐུར་བྱིན་གྱིས་བརླབས་ནས་འོག་མིན་ལ་སོགས་པར་གདུལ་
བྱ་གང་ལ་གང་འདུལ་གྱི་དཀྱིལ་འཁོར་སྤྲུལ་ནས་དབང་བསྐུར་ཞིང་རྒྱུད་་་་་
གསུངས་སོ། །དེ་ནས་བསྐལ་པ་འདིའི་སྙིགས་མའི་གདུལ་བྱ་རྣམས་གདུལ་
བའི་ཕྱིར་དགའ་ལྡན་ན་གནས་པ་ལ་སོགས་པ་མཛད་པ་བཅུ་གཉིས་ཀྱིས་་་་་
འཚང་རྒྱ་བའི་ཚུལ་བསྟན་ནས། ཕྱི་མཚན་ཉིད་ཀྱི་ཆོས་འཁོར་བསྐོར་ཞིང༌།
ཉེ་བའི་གདུལ་བྱ་ལ་གསང་སྔགས་ཀྱི་རྒྱུད་སྡེ་རྣམས་ཀྱང་གསུངས་སོ། །མན་
སྙེར་ནི། ཕྱི་མཚན་ཉིད་དང་ཐུན་མོང་གི་དབང་དུ་བྱས་ནས་སྔ་མའི་རྗེས་སུ་
བྱང་ཆུབ་སེམས་དཔའ་གཞན་གྱི་དོན་དུ་དགའ་ལྡན་པ་རྣམས་སུ་འཁྲུངས་
པར་གྱུར་ཏོ། །དེ་ནས་དམ་པ་ཏོག་དཀར་པོ་ཞེས་བྱ་བ་འདིས་རིགས་དང་
ཡུལ་དང་དུས་དང་རུས་དང་བུད་མེད་རྣམས་བརྟགས་ཏེ་འདོད་པ་ན་སྤྱོད་
པའི་ལྷ་དྲུག་རྣམས་ལ་ལན་གསུམ་རྗེས་སུ་བསྒྲགས་ནས་ནམ་གྱི་གུང་ཐུན་ལ་
གླང་པོ་ཆེའི་རྒྱལ་པོའི་གཟུགས་སུ་ངེས་པར་བསྟན་པས་ལྷ་མོ་སྒྱུ་འཕྲུལ་ཆེན་
མོའི་ལྷུམས་སུ་ཞུགས་སོ། །ཞེས་པ་འབབ་པའོ། །དེ་ནས་ཟླ་བ་བཅུ་རྣམས་
འདས་པ་དང༌། ལྷ་མོ་ལས་ལུམྦི་ནིའི་ཚལ་དུ་མཚན་མོའི་གུང་ཐུན་ལ་
བལྟམས་ཏེ། འཇིག་རྟེན་གྱི་ཁམས་རྣམས་ཀྱང་བྱང་ཆུབ་སེམས་དཔའི་འོད་
དང་སྣང་བ་ཆེན་པོས་གསལ་བར་བྱས་ཤིང་། ས་གཞི་ཡང་རྣམ་པར་འགྱུར་
བ་དྲུག་ཏུ་གཡོས། ལྷ་རྣམས་ཀྱིས་ཀྱང་བར་སྣང་ལ་རྣམ་པ་སྣ་ཚོགས་པའི་
གོས་དང་། གདུགས་དང་རྔ་ཡབ་དང་མེ་ཏོག་དང༌། ཙནྡན་ལ་སོགས་པ་
882



རྣམས་ཀྱིས་གཏོར་རོ། །བྱང་ཆུབ་སེམས་དཔའ་ཡང་མངལ་གྱི་དྲི་མས་མ་
གོས་པ་ནོར་བུ་བཞིན་དུ་དང་བའི་སྐུ་སྐྱེས་བུ་ཆེན་པོའི་མཚན་སུམ་ཅུ་རྩ་་་་་
གཉིས་རྣམས་དང་དཔེ་བྱད་བཟང་པོ་བརྒྱད་ཅུས་བརྒྱན་པ་འཁྲུངས་སོ། །
ཞེས་སྐྱེ་བ་རྣམ་པར་དག་པའོ། །དེ་ནས་གཞོན་ནུ་རོལ་རྩེད་ཉེ་བར་བསྟན་
ནས་གྲགས་འཛིན་མ་དང་ས་སྐྱོང་མ་ལ་སོགས་པ་བུད་མེད་སྟོང་ཕྲག་དྲུག་་་
ཅུའི་འཁོར་གྱི་ནང་དུ་ཞུགས་ནས་འདི་སྐྱེས་བུ་མིན་པ་རབ་ཏུ་བྱུང་ངོ་ཞེས་
སྨོད་པ་ཡོངས་སུ་སྤང་བའི་ཆེད་དུ་ལྷ་མོ་གྲགས་འཛིན་མ་དང་ལྷན་ཅིག་་་་་་
ཡོངས་སུ་རྒྱུ་བ་མཛད་དོ། །དེ་ནས་བརྒྱ་བྱིན་དང་ཚངས་པ་ལ་སོགས་པ་ལྷ་
རྣམས་ཀྱིས་སྤྲོ་བར་བྱས་པས་འདུན་པ་དང་ལྷན་ཅིག་རྟའི་རྒྱལ་པོ་བསྔགས་
ལྡན་ལ་ཆིབས་ཏེ་འདོད་པ་ན་སྤྱོད་པ་དང་གཟུགས་ན་སྤྱོད་པའི་ལྷ་རྣམས་་་
ཀྱིས་རྗེས་སུ་འབྲང་བཞིན་པ་རྣམ་པ་སྣ་ཚོགས་པའི་གོས་དང་། མེ་ཏོག་ལ་
སོགས་པ་པུས་མོ་ནུབ་ཙམ་ལ་གཤེགས་ཤིང་དཔག་ཚད་བཅུ་གཉིས་རྣམས་
སུ་གཤེགས་སོ་ཞེས་པ་ཁབ་ནས་འབྱུང་བ་སྟེ་གསལ་བ་ནི་རབ་ཏུ་གྲགས་་་་་
པའོ། །དེ་ནས་འདུན་པ་ལ་བསྔགས་ལྡན་དག་བསྐུར་ནས་དབུ་སྐྲ་རྣམས་
བྲེགས་ཏེ་བརྒྱ་བྱིན་ལ་གནང་ཞིང་ན་བཟའ་ངུར་སྨྲིག་མནབས་ཏེ་དགེ་སློང་
དུ་གྱུར་པས་ཆུ་བོ་ནེ་རཉྫ་ནའི་འགྲམ་དུ་དབུགས་དབྱུང་བ་དང་རྔུབ་པ་་་་
བཀག་པ་ལས་མི་གཡོ་བའི་ཏིང་ངེ་འཛིན་གྱིས་ཏིལ་གཅིག་རེ་ཙམ་གསོལ་་་་
བའི་དཀའ་ཐུབ་ལོ་དྲུག་སྤྱད་དེ། འདི་ནི་བྱང་ཆུབ་ཀྱི་ཆེད་དུ་པའི་ལམ་མ་
ཡིན་ནོ་ཞེས་ཇི་ལྟར་བདེ་བར་དབུགས་ཕྱུང་ནས་སྦྲང་རྩི་དང༌། འོ་ཐུག་
ཡོངས་སུ་གསོལ་ཏེ། བཞུགས་པ་ཙམ་གྱིས་བྲག་རི་ཆེན་པོ་ཞིག་པའི་རྗེས་
ཐོགས་སུ་ལྷ་རྣམས་ཀྱིས་ཉེ་བར་བསྟན་པའི་ལམ་ནས་ཀླུའི་རྒྱལ་པོ་ནག་པོས་
，
，
，
，
，
།
883



བསྟོད་བཞིན་པ་བྱང་ཆུབ་ཀྱི་ཆེད་དུ་གཟིགས་མོ་ཆེན་པོས་གཤེགས་ཏེ་རྡོ་་་་
རྗེའི་གདན་གྱི་ས་གཞི་ལ་འཛེགས་ནས་བྱང་ཆུབ་ཀྱི་ཤིང་གི་རྩ་བར་ཀུ་ཤ་་་་
གསེར་གྱི་ཁ་དོག་ཅན་རས་བལ་ལྟར་རེག་བྱ་འཇམ་པ་རྣམས་ལ་བཞུགས་་་་
ཤིང་། འབྱུང་པོ་བྱེ་བ་ཕྲག་སུམ་ཅུ་རྩ་དྲུག་གི་འཁོར་ཅན་འདོད་པའི་དབང་
ཕྱུག་བདུད་བྱམས་པའི་མཚོན་གྱིས་བཏུལ་ཏེ་བླ་ན་མེད་པ་ཡང་དག་པར་་་་་
རྫོགས་པའི་བྱང་ཆུབ་ཏུ་མངོན་པར་རྫོགས་པར་སངས་རྒྱས་སོ། །ཞེས་
གསུངས་སོ། །བཞི་པ་ལ་སྤྱིར་ཆོས་ཀྱི་འཁོར་ལོ་བསྐོར་ཚུལ་ནི། མན་སྟེར།
ཚངས་པས་གསོལ་བ་བཏབ། ཝཱ་ར་ཎཱ་སིར་གཤེགས་ཏེ་རྣམ་པ་བཅུ་གཉིས་
ལན་གསུམ་དུ་བཟླས་པའི་ཆོས་ཀྱི་འཁོར་ལོ་རབ་ཏུ་བསྐོར་རོ། །སུམ་ཅུ་རྩ་
གསུམ་པའི་ལྷའི་གནས་སུ་གཤེགས་ནས་ཆོས་བསྟན། བརྒྱ་བྱིན་དང་ཚངས་
པ་ལ་སོགས་པ་འདོད་པ་ན་སྤྱོད་པ་དང་གཟུགས་ན་སྤྱོད་པའི་ལྷ་རྣམས་་་་་
རྗེས་སུ་འབྲང་བཞིན་པ་གྲོང་ཁྱེར་གསལ་ལྡན་དུ་བབས་ནས་མཉན་ཡོད་དུ་
ཆོ་འཕྲུལ་ཆེན་པོ་བསྟན་ཏེ། གཞན་མུ་སྟེགས་བྱེད་རྣམས་ཚར་བཅད་ཅིང་
སེར་སྐྱའི་གཞིའི་ནགས་སུ་སེང་གེ་དང༌། འཕྲོག་བྱེད་དང་། དབྱིག་གི་སྙིང་
པོ་དང༌། གཞོན་ནུ་དང༌། བགེགས་ཀྱི་བདག་པོ་དང་། དབང་པོ་དང་། ཟླ་
བ་དང༌། ཉི་མ་དང་། སྒྲ་གཅན་དང་། གཟའ་དང༌། རྒྱུ་སྐར་དང་། དཔལ་
མོ་དང་། རྣམ་ཐོས་སྲས་དང༌། ཡུལ་འཁོར་སྲུང་དང༌། འཕགས་སྐྱེས་པོ་
དང་། མིག་མི་བཟང་དང་། ས་དང་། མེ་དང་། གཤིན་རྗེ་དང༌། ཆུ་ལྷ་ལ་
སོགས་པའི་ལྷ་དང་། ཀླུ་དང་། གནོད་སྦྱིན་དང་། སྲིན་པོ་དང༌། དྲི་ཟ་དང་།
ལྷ་མ་ཡིན་དང༌། ནམ་མཁའ་ལྡིང་དང་། མིའམ་ཅི་བརྒྱ་སྟོང་ཕྲག་དུ་མ་
རྣམས་མྱ་ངན་ལས་འདས་པ་དང་སོ་སོར་ལྡན་པའི་ཆོས་བསྟན་པས་བཏུལ་
884



ལོ། །དེ་ལྟ་བུ་ལ་སོགས་པའི་གདུལ་བྱའི་གནས་རྣམས་སུ་ཉེ་བར་བྱོན་ནས་
ཐབས་རྣམ་པ་སྣ་ཚོགས་ཀྱིས་སྐལ་བ་ཇི་ལྟ་བ་བཞིན་དུ་སེམས་ཅན་གྱི་ཕུང་
པོ་དཔག་ཏུ་མེད་པ་རྣམས་ཐེག་པ་གསུམ་རྣམས་ལ་བཏུལ་ནས་བདེ་འགྲོའི་
འབྲས་ངུ་དང་ཐར་པའི་བྱང་ཆུབ་ཏུ་ཡང་རབ་ཏུ་བཀོད་དོ། །ཐེག་པ་
ཆེན་པོའི་ཆེན་པོ་ལ་རུང་བ་ཤེས་རབ་རྣོ་བ་རྣམས་ཀྱི་དབང་དུ་བྱས་ཏེ་རྡོ་རྗེ་
འཛིན་པ་ལ་སོགས་པའི་གཟུགས་ཀྱིས་དངོས་གྲུབ་ཐམས་ཅད་ཀྱི་དབང་་་་་་
ཕྱུག་ཉིད་ཉེ་བར་སྟོན་ཅིང་རྡོ་རྗེ་ཐེག་པ་བསྟན་ནོ། །དེ་ལ་ཡང་མི་འཇུག་
པ་དབང་ཕྱུག་ཆེན་པོ་ལ་སོགས་པ་འཇིག་རྟེན་གསུམ་གྱི་འཁོར་ལོའི་དཀྱིལ་
འཁོར་དུ་གཞུག་པ་ལ་སོགས་པས་གདུལ་བའི་ཆེད་དུ་འཇིག་རྟེན་ལས་རྣམ་
པར་རྒྱལ་བའི་སྐུ་རུ་གསལ་བར་གྱུར་ཏོ། །འགྲོ་བ་འདུལ་བ་ལ་སོགས་པའི་
བརྟག་པ་རྣམས་སུ་ཡང་དངོས་གྲུབ་ཆེན་པོའི་ལྷག་པའི་བདག་པོ་ཉིད་བླ་ན་
མེད་པ་ཉེ་བར་བསྟན་ཏོ། །ཤཱཀྱ་ཐུབ་པའི་སྐུས་ནི་ཝཱ་ར་ཎཱ་སི་རུ་འཕགས་པ་
བྱམས་པ་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་ལུང་བསྟན་་་་
ནས་ད་ལྟ་དེ་རྒྱལ་ཚབ་ཉིད་དུ་བསྒྲགས་སོ། །རྒྱལ་པོའི་ཁབ་ཏུ་བྱ་རྒོད་ཕུང་
པོ་ལ་འཛེགས་ཏེ་ཀུན་དགའ་བོ་ལ་མ་ག་དྷའི་ས་གཞི་ནི་དགའ་བར་འོས་་་་་་
པའོ་ཞེས་གསུངས། ཡངས་པ་ཅན་དུ་ཡང་ཀུན་དགའ་བོ་དེ་བཞིན་གཤེགས་
པས་རྫུ་འཕྲུལ་གྱི་རྐང་པ་བཞི་རྣམས་བསྟེན་པ་སྟེ་བཞེད་ན་བསྐལ་པའམ་་་་
བསྐལ་པ་ལས་ལྷག་པར་གནས་སོ་ཞེས་ལན་གསུམ་བཀའ་སྩལ་ཏེ། གང་
ཀུན་དགའ་བོ་ཅིའང་མི་སྨྲ་བར་དགོངས་ནས་མདོ་སྡེ་ལ་རྟོན་པས་ཐམས་་་་་
ཅད་འབྱུང་བར་བྱའི་ གང་ཟག་ལ་རྟོན་པས་མ་ཡིན་ནོ་ཞེས་བརླབས་ཏེ།
གྲོང་ཁྱེར་ཀུ་ཤ་ཅན་དུ་རྒྱལ་པོ་ཆེན་པོ་བཞི་རྣམས་དང་བརྒྱ་བྱིན་ལ་བསྟན་
885



པ་གཏད་ནས་སེམས་ཅན་རྣམས་ཀྱི་དོན་གྱི་ཆེད་དུ་རྡོ་རྗེ་ལྟ་བུའི་ཏིང་ངེ་་་་
འཛིན་གྱིས་སྐུ་གདུང་རྣམས་ཏིལ་ཙམ་དུ་གཞིག་སྟེ་བསམ་གཏན་བཞི་པ་ལ་
སྙོམས་པར་ཞུགས་པས་མི་གཡོ་བའི་ཞི་བ་ལ་ སོགས་ནས་འཇིག་རྟེན་གྱི་
ཁམས་འདིར་ཡོངས་སུ་མྱ་ངན་ལས་འདས་སོ། །མཚམས་མེད་པའི་ཁམས་
གསུམ་པ་གཞན་རྣམས་སུ་སླར་ཡང་དཔག་ཏུ་མེད་ཅིང་བསམ་གྱིས་མི་ཁྱབ་
པ་སྣ་ཚོགས་པའི་སྤྲུལ་པའི་ཚོགས་རབ་འབྱམས་ཀྱིས་རྒྱུན་མི་འཆད་པར་སྐྱེ་
བ་ལ་སོགས་པ་འཛིན་ཅིང་ལུས་འཛིན་རྣམས་ལ་ཕན་པའི་བྱ་བ་རྣམས་ཀྱིས་
ཆོས་ཀྱི་རྒྱལ་སྲིད་མུ་མཐའ་མེད་པས་མཆོག་ཏུ་རོལ་ཅིང་ད་དུང་ཡང་ཡོད་
ལ་བསྐལ་པ་དཔག་ཏུ་མེད་པ་རབ་འབྱམས་སུ་ཆོས་སྐུས་སླར་ཡང་འདི་དང་
གཞན་དུ་ཡང་གནས་པར་འགྱུར་རོ། །ཞེས་གསུངས་སོ། །ཁྱད་པར་བླ་མེད་
ཀྱི་ཆོས་ཀྱི་འཁོར་ལོ་བསྐོར་ཚུལ་ལ། ཐབས་དང་། ཤེས་རབ་དང་། གཉིས་
སུ་མེད་པའི་ཆོས་ཀྱི་འཁོར་ལོ་བསྐོར་ཚུལ་དང་གསུམ་གྱི་དང་པོ་ནི། དཔལ་
གསང་བ་འདུས་པའི་རྒྱུད་ནི། སློབ་དཔོན་ཀུན་དགའ་སྙིང་པོའི་བཞེད་
པས་ཁྱབ་འཇུག་ལ་སོགས་པའི་རྒྱུད་ལ་མངོན་པར་དགའ་ཞིང་ཡུལ་ཡོངས་
སུ་མི་སྤོང་བའི་འདོད་ཆགས་ཅན་རྣམས་རྗེས་སུ་གཟུང་བའི་དོན་དུ་གཞན་
འཕྲུལ་དབང་བྱེད་ཀྱི་གནས་སུ་གསུངས་པར་བཞེད། པཎྜི་ཏ་ཨ་ལངྐ་ཀ་
ལ་ཤའི་བཞེད་པས་སྟོན་པ་དགའ་ལྡན་དུ་རང་གི་སྐུའི་འབྱུང་བ་བཞི་ལས་་་་
གཞལ་ཡས་ཁང་སྤྲུལ། ཕུང་ཁམས་སྐྱེ་མཆེད་ལས་དཀྱིལ་འཁོར་གྱི་ལྷ་ཚོགས་
སྤྲུལ་ཏེ་དེར་གསང་བ་འདུས་པའི་རྒྱུད་བསྟན་པར་བཞེད། རབ་ཏུ་སྒྲོན་
གསལ་ལས་ཀྱང༌། དགའ་ལྡན་དུ་རྒྱུད་སྡེ་ཐམས་ཅད་བསྟན་པར་བཞེད་
དོ། །བོད་ཀྱི་བླ་མ་དག་གི་བཞེད་པས་ཨུ་རྒྱན་དུ་གསུངས་པར་བཞེད་དེ། དེ་
886



ཡང་རྒྱལ་པོ་ཨིནྡྲ་བྷཱུ་ཏིས་ནམ་མཁའ་ལ་ཉན་ཐོས་ཀྱི་དགེ་འདུན་སྔ་དྲོ་ཤར་
ནས་ནུབ་ཏུ། ཕྱི་དྲོ་ནུབ་ནས་ཤར་དུ་འགྲོ་བ་གཟིགས་ནས། ཅི་ཡིན་དྲིས་
པས། སངས་རྒྱས་ཤཱཀྱ་ཐུབ་པའི་ཉན་ཐོས་སོ་ཟེར་བ་ཐོས་ནས་དད་པ་སྐྱེས་
ཏེ། མཆོད་པ་རྒྱ་ཆེན་པོ་བཤམས་ནས་བཅོམ་ལྡན་འདས་འཁོར་དང་བཅས་
པ་བདག་ གི་ གནས་ འདིར་ གཤེགས་ སུ་ གསོལ་ཞེས་གསོལ་བ་བཏབ་པས།
བཅོམ་ལྡན་འདས་འཁོར་བཅས་དེར་བྱོན་པ་ལ་མཆོད་པ་དང་བསྙེན་་་་
བཀུར་གྱིས་མཉེས་པར་བྱས་ཏེ་བདག་ཅག་ཀྱང་ ཐམས་ཅད་མཁྱེན་པའི་
ལམ་ལ་དགོད་པར་ཞུ་ཞེས་ཞུས་པས། ཁྱིམ་ནས་ཁྱིམ་མེད་པར་རབ་ཏུ་བྱུང་
ལ་བསླབ་པ་གསུམ་ལ་སློབས་ཤིག ཅེས་བཀའ་སྩལ་པས་བདག་ཅག་འདོད་
ཡོན་སྤྱོད་བཞིན་དུ་འཚང་རྒྱ་བའི་ཐབས་ཞུ་འཚལ་ཞེས་ཞུས་པས། སྟོན་
པས་སྤྲུལ་སྐུའི་སྣང་བ་བསྡུས་ཏེ་དཔལ་གསལ་བ་འདུས་པའི་དཀྱིལ་འཁོར་
སྤྲུལ་ནས་རྒྱལ་པོ་ཨིནྡྲ་བྷཱུ་ཏི་ལ་སོགས་པའི་ཉན་པའི་སྐལ་བ་དང་ལྡན་པ་་་་་
རྣམས་ལ་རིག་པའི་དབང་བསྐུར་བྱིན་ནས་དཔལ་གསང་བ་འདུས་པའི་་་་་་
རྒྱུད་བསྟན་ནས་རྡོ་རྗེ་ཆོས་ལ་རྒྱུད་གཏད་པར་བཞེད་དོ། །དེ་ལྟར་དཔལ་
གསང་བ་འདུས་པའི་རྒྱུད་རྒྱས་བསྡུས་རྣམས་གསུངས་སོ། །ཕྱག་ན་རྡོ་རྗེའི་
རྒྱུད་སྐོར་རྣམས་ནི། གཞན་འཕྲུལ་དབང་བྱེད་ཀྱི་གནས་དང་། གནོད་སྦྱིན་
ཐམས་ཅད་རྒྱུ་བའི་གནས་དང་། འོག་མིན་གྱི་གནས་ལྕང་ལོ་ཅན་གྱི་ཕོ་བྲང་
ལ་སོགས་པར་གསུངས་པར་བཤད་དོ། །གཤིན་རྗེ་གཤེད་ཀྱི་སྐོར་ནི། སློབ་
དཔོན་ནག་པོ་པའི་བཞེད་པས་བྱང་ཆུབ་ཐུགས་སུ་ཆུད་པའི་གནས་འོ་་་་
མིན་དུ་གསུངས་པར་བཞེད་ལ། སློབ་དཔོན་དཔལ་འཛིན་གྱི་བཞེད་པས།
དུས་སྟོན་པ་མངོན་པར་བྱང་ཆུབ་པའི་དུས་སུ། བདུད་ཀྱི་དཔུང་ཚོགས་
887



，
ཆེན་པོ་ལྷགས་ནས་བར་དུ་གཅོད་པར་རྩོམ་པས་འཇིགས་སུ་རུང་བའི་ཆོ་་་་
འཕྲུལ་ཆེན་པོ་སྟོན་པའི་ཚེ། སྟོན་པས་བདུད་ཆེན་པོ་ལས་མཆོག་ཏུ་རྒྱལ་བ་
ཞེས་བྱ་བའི་ཏིང་ངེ་འཛིན་ལ་སྙོམས་པར་ཞུགས་ཏེ་བཅོམ་ལྡན་འདས་ཀྱི་སྐུ་
གསུང་ཐུགས་རྡོ་རྗེ་རྣམས་ལས་གཤིན་རྗེ་གཤེད་ཀྱི་ཁྲོ་བོ་ངེས་པར་བྱུང་སྟེ་་་
དཀྱིལ་འཁོར་སྤྲུལ་ནས་རྒྱུད་གསུངས་པར་བཞེད་དོ། །གཉིས་པ་ནི། དཔལ་
སངས་རྒྱས་དང་མཉམ་པར་སྦྱོར་བ་མཁའ་འགྲོ་མ་སྒྱུ་མ་བདེ་བའི་མཆོག་ནི།
སྟོན་པ་འདི་བསྐལ་པ་མང་པོའི་གོང་དུ་མངོན་པར་རྫོགས་པར་སངས་རྒྱས་
ནས་བསྐལ་པ་འདིའི་ཐོག་མར་རྡོ་རྗེ་འཆང་ཆེན་པོས་སྣོད་བཅུད་བརྟན་་་་་
གཡོའི་དངོས་པོ་རྣམ་པར་དག་པར་བྱ་བའི་ཕྱིར་ཐུགས་རྗེ་ཆེན་པོས་སྤྲུལ་་་་་
པའི་དཀྱིལ་འཁོར་སྣང་བར་མཛད་དོ། །དེའི་རྗེས་སུ་ལྷ་ལ་སོགས་པའི་སྐལ་
བ་དང་ལྡན་པ་རྣམས་རྗེས་སུ་གཟུང་བར་བྱ་བའི་ཕྱིར་རི་རབ་ཀྱི་རྩེ་མོར་་་་་
དཀྱིལ་འཁོར་སྤྲུལ་ནས་དག་པའི་རྣལ་འབྱོར་གསལ་བར་བྱ་བའི་ཕྱིར། རྩ་
བའི་རྒྱུད་རྟོག་པ་བཞི་བཅུ་རྩ་གཉིས། ཤུ་ལོག་ཁྲི་ཉིས་སྟོང་པ་དང་། བསྡུས་
པའི་རྒྱུད་ཅེས་པ་ཐམས་ཅད་བསྡུས་པ་བརྟག་པ་བཅུ་པ་དང༌། དེའི་རྒྱུད་ཕྱི་
མ་བརྟག་པ་བདུན་པ་དང༌། ཕྱི་མའི་ཕྱི་མ་བརྟག་པ་ལྔ་པ་རྣམས་གསུངས་
སོ། །བདེ་མཆོག་གི་སྐོར་རྣམས་ནི། དུས་གང་གི་ཚེ་གསུངས་ན་ཁ་ཅིག་ཐོག་
མ་མེད་པའི་དུས་སུ་སྟོན་པ་འདི་མངོན་པར་རྫོགས་པར་སངས་རྒྱས་ནས་་་་
རྒྱུད་འདི་སྟོན་པར་འདོད། བྷ་བ་བྷ་དྲ་ནི་ཐོག་མ་མེད་པའི་དུས་སུ་ཐོག་མ་
མེད་པའི་སངས་རྒྱས་ཐམས་ཅད་ཀྱིས་རྒྱུད་འདི་བསྟན་པར་འདོད། སྐལ་
ལྡན་གྲགས་པ་ནི་དང་པོའི་སངས་རྒྱས་རྣམས་ནི་རྒྱུན་ཆད་པ་མི་མངའ་བའི་
ཆོས་ཀྱི་རྣམ་གྲངས་འདི་ནི་ཐོག་མ་མེད་པའི་རྒྱུན་ཅན་ཡིན་ཏེ། བཅོམ་ལྡན་
888



འདས་ཤཱཀྱ་ཐུབ་པ་ལས་སྔ་བར་གནས་པ་ཡིན་ནོ་ཞེས་འདོད། སློབ་དཔོན་
རྡོ་རྗེ་ནི་གཉིས་ལྡན་གྱི་དུས་སུ་བསྟན་པར་འདོད། བོད་ཀྱི་བླ་མ་དག་རྩོད་
ལྡན་གྱི་དུས་སུ་བཞེད་དེ། དེ་ལ་ལྷ་དབང་ཕྱུག་ཆེན་པོ་ལ་སྐུ་བཞི་ཡོད་
དེ། ཞི་བའི་སྐུ་དཀར་པོ་ལག་པ་བཞི་པ་ཆུང་མ་དཀར་མོ་དང་སྙོམས་པར་
འཇུག་པ་རི་རབ་ཀྱི་བྱང་ཤར་ན་གནས་པ། རྒྱས་པའི་སྐུ་སེར་པོ་མི་མགོ་
བརྒྱད་ཡོད་པ་ཆུང་མ་རལ་གཅིག་མ་དང་སྙོམས་པར་འཇུག་པ་རི་རབ་ཀྱི་་་་
དབུས་ན་གནས་པ། དབང་གི་སྐུ་དམར་པོ་ཆུང་མ་དམར་མོ་དང་སྙོམས་
པར་འཇུག་པ་གཞན་འཕྲུལ་དབང་བྱེད་ན་གནས་པ། མངོན་སྤྱོད་ཀྱི་
སྐུ་དྲག་པོ་འཇིགས་བྱེད་ནག་པོའི་ཆུང་མ་དུས་མཚན་མ་དང་སྙོམས་པར་་་་་
འཇུག་པ་འཛམ་བུའི་གླིང་གི་དབུས་མ་ག་དྷ་ན་གནས་སོ། །དེའི་ཚེ་ནམ་
མཁའ་ནས་ལྷ་བཞི་དང་དྲི་ཟ་བཞི་བྱུང་ནས་འཛམ་བུའི་གླིང་གི་ཡུལ་ཆེན་
པོ་བརྒྱད་བཟུང་སྟེ། པུ་ལླི་ར་མ་ལ་ཡ་དང་། ཛ་ལནྡྷ་ར་དང་། ཨོ་ཁྱུན་དང་།
ཨརྱ་ཏ་དང་། གོ་དྷ་བ་རི་དང་། རཱ་མེ་ཤྭ་རི་དང་། དེ་བི་ཀོ་ཊི་དང་། མ་ལ་
བ་སྟེ་མཁའ་སྤྱོད་ཀྱི་ལྷ་དང་དྲི་ཟས་བཟུང་བས་ན་མཁའ་སྤྱོད་ཀྱི་གནས་
སོ། །གནོད་སྦྱིན་བཞི་དང་སྲིན་པོ་བཞིས་འཛམ་བུའི་གླིང་གི་ཡུལ་ཆེན་པོ་ཀ་
མ་རཱུ་པ་དང་། ཨོ་ཏྲེ་དང་། ཏྲི་ཤ་ཀུ་ནེ་དང་། ཀོ་ས་ལ་དང༌། ཀ་ལིངྐ་དང༌།
ལོ་པ་དང་། ཀནྟི་དང་། ཧི་མ་ལ་ཡ་སྟེ་བརྒྱད་ནི་ས་སྤྱོད་ཀྱིས་བཟུང་བས་ན་
ས་སྤྱོད་ཀྱི་གནས་སོ། །དེ་ནས་ས་འོག་ནས་ཀླུ་བཞི་དང་ལྷ་མ་ཡིན་བཞི་བྱུང་
ནས། སྲེ་ཏ་པུ་རི་དང༌། གྲི་ཧ་དེ་བ་དང་། སོ་རསྟི་དང་། སུ་ཝཎ་དཱི་པ་དང་།
ན་ག་ར་དང་། སིནྡྷུ་དང༌། མ་རུ་དང་། ཀུ་ལུ་ཏ་སྟེ། བརྒྱད་པོ་ས་འོག་ན་
སྤྱོད་པས་བཟུང་བའི་གནས་ཡིན་པས་ས་འོག་ན་སྤྱོད་པའི་གནས་སོ། །
་
-
-
889



མིའམ་ཅི་བཞི་དང་མ་མོའམ་ཕྲ་མེན་མ་བཞི་སྟེ་བརྒྱད་ཀྱིས་གཏུམ་དྲག་ལ་་་
སོགས་པའི་དུར་ཁྲོད་ཆེན་པོ་བརྒྱད་བཟུང་ངོ་། །དེ་ཐམས་ཅད་ཀྱང་སྲིད་པ་
གསུམ་ལ་དབང་བྱ་བའམ་བདག་པོ་འདོད་པས་ལྷ་དབང་ཕྱུག་ཆེན་པོ་སྤྱན་
དྲངས་ཏེ་མཆོད་པ་བྱེད་པ་ལ། དབང་ཕྱུག་ཆེན་པོ་ཨུ་མ་དང་འཁྱུད་ཅིང་
རོལ་པས་འགྲོར་མི་ཁོམ་སྟེ། དེའི་སྤྲུལ་པ་རྡོའི་ལིངྒ་མགོ་ལྟ་བུ་ལ་སོགས་པ་
ཉི་ཤུ་རྩ་བཞི་སྤྲུལ་ནས་ཡུལ་རེ་རེར་རྟེན་རེ་རེ་བཞག་གོ །དེ་རྣམས་ཀྱང་
རྟེན་དེ་ལ་དམིགས་ནས་མཆོད་ཅིང་ཚོགས་འཁོར་བྱེད་དོ། །ལྷ་དེ་རྣམས་
ཀྱང་འདོད་ཆགས་ཤས་ཆེ་བས་སྤྱོད་ལམ་དུས་བཞིར་ཆུང་མ་དང་འཁྱུད།
ཞེ་སྡང་ཤས་ཆེ་བས་མི་མང་པོ་བསད་ནས་མི་ཤ་དང་གྲི་ཁྲག་ལ་རོལ། གཏི་
མུག་ཤས་ཆེ་བས་ལས་རྒྱུ་འབྲས་དང་དེ་ཁོ་ནའི་དོན་ལ་རྨོངས། རེ་རེའང་
འཁོར་གདུག་པ་ཅན་མང་པོས་བསྐོར། འདོད་ཡོན་ལྔ་ནི་རང་དགར་སྤྱོད།
འཛམ་བུ་གླིང་ཐམས་ཅད་དབང་དུ་བསྡུས་ནས་དྲེགས་པའི་རློམ་ཚིག་སྨྲ་་་་
ཞིང་ལས་ལོག་པ་ལ་རང་ཡང་ཞུགས་ནས་གཞན་ཡང་འགོད་པར་བྱེད་དོ། །
དུས་ནི་དེའི་ཚེའོ། །སྟོན་པ་ནི་རྡོ་རྗེ་འཆང་ཆེན་པོ་ཆོས་ཀྱི་དབྱིངས་ཀྱི་ཕོ་
བྲང་དུ་མངོན་བྱང་ལྔས་མངོན་པར་རྫོགས་པར་ སངས་རྒྱས་ཏེ་ཆོས་སྐུ་་་
དབྱིངས་དང་ཡེ་ཤེས་དབྱེར་མེད་ཀྱི་ངང་ལས། གསང་བ་མཆོག་གི་གནས་
འོག་མིན་གྱི་ཕོ་བྲང་དུ། འཁོར་དེ་བཞིན་གཤེགས་པ་དང་བྱང་ཆུབ་སེམས་
དཔའ་ཚད་མེད་པ་འདུས་པ་ལ། འོད་གསལ་ལྷན་ཅིག་སྐྱེས་པའི་ཆོས་
བསྟན་ནོ། །དེ་ནི་ལོངས་སྐུ་རྒྱུའི་ཧེ་རུ་ཀས་ཆོས་བསྟན་ཚུལ་ལོ། །དེ་
ནས་དྲག་པོ་འཁོར་བཅས་འདུལ་བའི་དུས་ལ་བབ་པར་མཁྱེན་ནས་སྤྲུལ་སྐུ་
འབྲས་བུའི་ཧེ་རུ་ཀར་བཞེངས་ཏེ། རི་རབ་ཀྱི་རྩེ་མོར་བྱོན་པ་ལ་མི་བསྐྱོད་
，
890



པས་གཞལ་ཡས་ཁང་གདན་དང་བཅས་པ་ཕུལ། རིན་འབྱུང་གིས་འཇམ་
དབྱངས་ལ་སོགས་པ་བྱང་ཆུབ་སེམས་དཔའ་རྣམས་དཔའ་བོ་ཉི་ཤུ་རྩ་བཞི་
དང་། རྡོ་རྗེ་ཕོ་ཉ་མོ་ལ་སོགས་པ་དཔའ་མོ་ཉི་ཤུ་རྩ་བཞིར་སྤྲུལ་ཏེ་ཕུལ།
སྣང་བ་མཐའ་ཡས་ཀྱིས་ལྷ་མོ་བཅུ་གཉིས་སྤྲུལ་ཏེ་ཕུལ། དོན་ཡོད་གྲུབ་པས་
གོ་ཆའི་ལྷ་བཅུ་གཉིས་སྤྲུལ་ཏེ་ཕུལ། རྣམ་སྣང་གིས་ཕུང་ཁམས་སྐྱེ་མཆེད་
བྱིན་གྱིས་རློབ་པའི་ལྷ་རྣམས་སྤྲུལ་ཏེ་ཕུལ་ནས། དེ་རྣམས་ནི་སྤྲུལ་པའི་
འཁོར་རོ། །སྤྲུལ་པའི་འཁོར་ལོ་རྣམས་ལ་ཡང་སྤྲུལ་པ་དང་ཉིང་སྤྲུལ་གྱི་
ཚོགས་བསམ་གྱིས་མི་ཁྱབ་པ་དང་བཅས་པ་སྟེ། དེ་རྣམས་ནི་ཉན་པའི་
འཁོར་རོ། །དེ་ནས་ལོངས་སྐུས་དགོངས་པ་སྣ་ཚོགས་པས་དམ་ཚིག་ཆེན་
པོས་རྣམ་པར་རོལ་པའི་རྡོ་རྗེ་ཞེས་བྱ་བའི་ཏིང་ངེ་འཛིན་ལ་ཞུགས་ནས་་་་་
གདུལ་བྱ་ལ་གཟིགས་ཏེ། བ་སྤུའི་བུ་ག་ནས་དཀྱིལ་འཁོར་གྱི་འཁོར་ལོ་སྣ་
ཚོགས་པ་སྤྲོས་ཏེ་གླིང་བཞི་པ་བྱེ་བ་ཕྲག་བརྒྱར་གདུལ་བྱའི་དོན་དུ་སྤྲོས་
སོ། །འཛམ་བུའི་གླིང་འདིར་བཅོམ་ལྡན་འདས་བདེ་མཆོག་ཞལ་བཞི་ཕྱག་
བཅུ་གཉིས་པར་སྤྲུལ་ནས་དྲག་པོ་འཇིགས་བྱེད་དང་། དུས་མཚན་མ་
ཞབས་འོག་ཏུ་མནན་ཏེ་བཏུལ་བས་འཇིགས་བྱེད་ས་འོག་ཏུ་མངོན་པར་་་་་
རྫོགས་པར་སངས་རྒྱས་སོ། །བྱང་ཆུབ་སེམས་དཔའ་ཀུན་ཏུ་བཟང་པོ་ལ་
སོགས་པ་ཉི་ཤུ་རྩ་བཞི་ཁྲོ་བོར་སྤྲུལ་ནས་རྡོ་རྗེ་ཕག་མོ་ལ་སོགས་པའི་ལྷ་མོ་་་
རྣམས་ཁྲོ་མོར་སྤྲུལ་པ་དང་སྙོམས་པར་འཇུག་པས། ཡུལ་ཉི་ཤུ་རྩ་བཞི་
ན་གནས་པའི་ཐོད་པའི་དུམ་བུ་ལ་སོགས་པའི་ལྷ་བཞི་དང་དྲི་ཟ་བཞི་ནི་་་་་
ཐུགས་འཁོར་གྱི། གནོད་སྦྱིན་བཞི་དང་སྲིན་པོ་བཞི་ནི་གསུང་འཁོར་གྱི། ཀླུ་
བཞི་དང་ལྷ་མ་ཡིན་བཞི་ནི་སྐུ་འཁོར་གྱི་ལྷ་ཡབ་ཡུམ་གྱིས་བཏུལ་ལ། གྲོང་
891
-



མཐའ་དང་ཉེ་བའི་གྲོང་མཐའ་འམ། འཐུང་གཅོད་དང་ཉེ་བའི་འཐུང་
གཅོད་ན་གནས་པའི་མིའམ་ཅི་བཞི་དང་། ་སྣ་ཚོགས་མ་སྟེ་ཕྲ་མེན་མ་
བཞིའམ། ཡང་ན་མིའམ་ཅི་མོ་བརྒྱད་ནི་ཁྲོ་བོ་འཇིག་རྟེན་གསུམ་རྒྱལ་དང་།
ལྷ་མོ་གོ་རཱི་ལ་སོགས་པ་ཡབ་ཡུམ་བརྒྱད་ལ་སྒོ་མ་བཞིས་ཡབ་རྣམས་གདོང་
བརྙན་གྱི་ཚུལ་དུ་སྦས། མཚམས་མ་བཞིས་ཡབ་རྣམས་ཕྱེད་གཟུགས་ཀྱི་ཚུལ་
དུ་སྦས་ནས་མ་མོའི་སྐུ་རུ་བསྟན་པས་མིའམ་ཅི་མོ་བརྒྱད་བཏུལ་ལོ། །མཱ་མ་
ཀཱི་ལ་སོགས་པའི་ཡུམ་བཞི་ནི་སྙིང་པོའི་རྣལ་འབྱོར་མ་བཞིར་སྤྲུལ་ལོ། །འདི་
ལ་དངོས་སུ་མ་གསུངས་ཀྱང་དོན་གྱིས་དབང་ཕྱུག་གི་ཆུང་མ་བཞི་བ ཏུལ་བ་
ཡིན་ལ། དེ་དག་གི་འདུལ་ཚུལ་ཡང་དབང་བྱེད་པ་དང་། ལོངས་སྤྱོད་པ་
དང་། ཐིམ་པའི་ཚུལ་གྱིས་བཏུལ་ཏེ། དེ་ལ་ལུས་ལ་དབང་བྱེད་པ་ནི་མིང་
འདྲ་བ་དང་ཆ་ལུགས་འདྲ་བར་བསྒྱུར་ནས་དབང་ཕྱུག་ལ་སོགས་པའི་ལྷ་་་་
རྣམས་བསྒྱེལ་ནས་ཞབས་འོག་ཏུ་མནན། ཆུང་མ་རྣམས་འཕྲོག་ནས་ལོངས་
སྤྱོད་དོ། །ངག་ལ་དབང་བྱེད་པ་ནི་འཇིག་རྟེན་པའི་ཐོད་པའི་དུམ་བུ་ལ་
སོགས་པའི་སྲོག་སྔགས་ཀ་ར་ཀ་ར་ལ་སོགས་པ་རྣམས་འདས་པའི་སྐུ་གསུང་
ཐུགས་ཀྱི་སྙིང་པོ་ཨོཾ་དང་ཧུཾ་ཧཱུྃ་ཕཊ་ཀྱི་བར་དུ་བཅུག་ནས་སྔགས་སུ་བྱིན་་་་་
གྱིས་བརླབས། སེམས་ལ་དབང་བྱེད་པ་རྣམ་པར་མི་རྟོག་པའི་ངང་དུ་
བརྒྱལ་བར་བྱས་པའོ། །ལོངས་སྤྱོད་པ་ནི། བཙུན་མོ་རྣམས་ལ་དགའ་བ་
བཞིའི་སྒོ་ནས་ལོངས་སྤྱད། རུས་པའི་རྒྱན་འཕྲོག་སྟེ་སྐུ་ལ་མནབས། ལོངས་
སྤྱོད་འཕྲོག་སྟེ་ཚོགས་ཀྱི་འཁོར་ལོར་བྱས། ལག་ཆ་འཕྲོག་སྟེ་ཕྱག་མཚན་དུ་
བསྣམས། རོ་གདན་ལ་སོགས་འཕྲོག་སྟེ་གདན་དུ་བྱས། འདུག་སའི་ཡུལ་
འཕྲོག་སྟེ་ཕོ་བྲང་དུ་བྱས་པའོ། །ཐིམ་པ་ནི། སྲོག་ཐིམ་པ་ནི་སྒྲིབ་པ་རྣམ་
892



པར་དག་པའི་སྤངས་པ་ཕུན་སུམ་ཚོགས་པ་ཡིན་ལ། སེམས་ཐིམ་པ་ནི་
སེམས་འོད་གསལ་དུ་འདྲེས་ནས་ཟུང་འཇུག་ཏུ་བཞེངས་པ་རྟོགས་པ་ཕུན་
སུམ་ཚོགས་པའོ། །དེ་ལྟར་ན་གནས་ཕུན་སུམ་ཚོགས་པ་སངས་རྒྱས་པའི་
གནས་འོག་མིན། གདུལ་བྱ་བཏུལ་བའི་གནས་འཛམ་བུའི་གླིང་། དཀྱིལ་
འཁོར་སྤྲུལ་ཞིང་རྒྱུད་བཤད་པའི་གནས་རི་རབ་ཀྱི་རྩེ། སྟོན་པ་སྐུ་གསུམ་གྱི་
བདག་ཉིད་བདེ་མཆོག་གིས། འཁོར་གདུལ་བྱའི་འཁོར་དྲག་པོ་འཇིགས་
བྱེད་འཁོར་བཅས། དཀྱིལ་འཁོར་ལ་བཀོད་པའི་འཁོར་འཁོར་ལོ་ལྔའི་ལྷ་
ཚོགས། ཉན་པའི་འཁོར་སངས་རྒྱས་བྱང་སེམས་རི་རབ་ཀྱི་རྡུལ་དང་མཉམ་
པ་དང༌། སྐལ་བ་དང་ལྡན་པའི་ལྷ་མི་སོགས། ཞུ་བ་པོའི་འཁོར་ཕག་མོའམ།
ཕྱག་ན་རྡོ་རྗེ། སྡུད་པའི་འཁོར་ཡང་དེ་གཉིས་ཡིན་ལ། ཆོས་བདེ་མཆོག་རྩ་
རྒྱུད་བཤད་རྒྱུད་རྣམས་གསུངས་སོ། །ཀྱེ་རྡོ་རྗེའི་སྐོར་རྩ་རྒྱུད། བསྡུས་པའི་
རྒྱུད། རྒྱུད་ཕྱི་མ། ཕྱི་མའི་ཕྱི་མ། བཤད་པའི་རྒྱུད། སྙིང་པོའི་རྒྱུད། འབྲས་
བུའི་རྒྱུད་རྣམས་ནི། རྡོ་རྗེ་ཕྲེང་བའི་འགྲེལ་པར། དེའི་རྗེས་སུ་འཛམ་བུའི་
གླིང་འདི་ཉིད་དུ་མ་ག་དྷར་བདུད་བཞི་འདུལ་བའི་དོན་དུ་དཔལ་དགྱེས་པ་
རྡོ་རྗེའི་རྒྱུད་བསྟན་པ་ཆེན་པོ་དང་། ཆུང་ངུའི་རྒྱུད་བཤད་པའི་རྒྱུད་དང་
བཅས་པ་བསྟན་པར་མཛད་དེ། ཞེས་དུས་བདེ་མཆོག་གི་རྒྱུད་གསུངས་པའི་
རྗེས་སུ་སྤྲུལ་པའི་སྐུས་མ་ག་དྷར་བདུད་བཞི་འཇོམས་པའི་དུས་སུ་གནས་་་་
འཛམ་བུའི་གླིང་དུ་གསུངས་པར་བཤད་ལ། ཀྱེ་རྡོ་རྗེའི་འགྲེལ་པ་ཕལ་ཆེར་
ནས་གནས་དང་དུས་ཀྱི་ངེས་པ་གསུངས་པ་མི་སྣང་ལ། སློབ་དཔོན་ཀ་མ་དྷེ་
ནུས་མཛད་པའི་འགྲེལ་པ་ལས། འདི་ལྟར་བཅོམ་ལྡན་འདས་ཀྱི་སྤྲུལ་པའི་
སྐུ་ཡིས་ལོ་བརྒྱད་ཅུར་འཛམ་བུའི་གླིང་དུ་བཞུགས་པ་དེ་སྲིད་ལ་རྒྱུད་རིན་
893



པོ་ཆེ་འདི་ནི་ཡང་ནས་ཡང་དུ་མ་གསུངས་ཀྱི་དུས་གཅིག་ན་ལན་གཅིག་
གསུངས་པ་ཁོ་ན་སྟེ། དེ་བས་ན་འདིའི་དུས་ནི་ཁྱད་པར་འཕགས་པ་ཁོ་
ནའོ། །ཞེས་དུས་སྤྲུལ་སྐུ་འཛམ་བུའི་གླིང་ན་བཞུགས་པའི་དུས་དང་། ཡང་
གནས་ཕུན་སུམ་ཚོགས་པ་གསལ་བར་བྱ་བའི་ཕྱིར་བྷ་ག་ཞེས་བྱ་བ་སྨོས་ཏེ།
ཡེ་ཤེས་ཀྱི་བདག་ཉིད་ཀྱི་ཕྱིར་བེམ་པོ་མ་ཡིན་པའི་ཁང་པ་གྲུ་བཞི་སྒོ་བཞི་པ་
འཇིག་རྟེན་ལས་འདས་པའི་རྒྱན་གྱི་ཁྱད་པར་གྱིས་སྤྲས་པ་ཚད་མེད་པའི་་་༌་
བསོད་ནམས་ཀྱི་རྒྱུ་ལས་བྱུང་བ་དེ་ནི་བྷ་ག་སྟེ་དེ་ནའོ། །འདི་ཉིད་གང་ཞེ་ན།
གང་དག་སྐལ་བ་དང་ལྡན་པ་དེ་དག་ལ་ནི་རྒྱལ་པོའི་ཁབ་ལ་སོགས་པ་ཐ་་་་
མལ་པའི་གནས་འདི་དག་ཉིད་དེ་ལྟར་སྣང་བའོ། །ཞེས་སོ། །ཁ་ཅིག་ན་རེ།
ལོངས་སྤྱོད་རྫོགས་པའི་སྐུ་ཡིས་འདི་གསུངས་ལ། དེ་ཡང་གཟུགས་ཀྱི་རྩེ་མོ་
འོག་མིན་ན་གནས་པས་གཞི་ཚད་མེད་པ་ཐམས་ཅད་ཀུན་ཏུ་སོན་པ་མཐའ་
དེ་བཞིན་གཤེགས་པའི་ཡུལ་དུ་གྱུར་པ་སྟུག་པོ་བཀོད་པ་ཞིང་ཁམས་ཁོ་ན་
བྷ་ག་སྟེ་དེར་ཞེས་སོ། །འགྲེལ་པ་གཞན་ལས། རྡོ་རྗེ་བཙུན་མོའི་བྷ་ག་ཆོས་
འབྱུང༌། དེའི་ནང་ན་གནས་པའི་གཞལ་ཡས་ཁང་གི་དབུས་སུ་འཁོར་
འཇིག་རྟེན་དང་འཇིག་རྟེན་ལས་འདས་པ་དུ་མས་བསྐོར་བའི་དབུས་སུ་རྡོ་
རྗེ་སྙིང་པོ་དང་བདག་མེད་མ་ལ་སོགས་པས་ཞུས་ནས་གསུངས་པར་བཞེད་
དོ། །དཔལ་སངས་རྒྱས་ཐོད་པ་ཞེས་བྱ་བ་རྣལ་འབྱོར་མའི་རྒྱུད་ཀྱི་རྒྱལ་པོ་
ནི། སྟོན་པ་སྐུ་གསུང་ཐུགས་རྡོ་རྗེའི་དཀྱིལ་འཁོར་ཆེན་པོ་རྒྱན་དང་བཅས་
པའི་དབུས་སུ་འཁོར་གྱི་ཚོགས་དུ་མ་དང་བཅས་ལྷན་ཅིག་བཞུགས་པའི་ཚེ་
རྡོ་རྗེའི་ཚིག་གི་རྒྱུད་དང་སྔགས་ཐམས་ཅད་གསུངས་སོ། །གཞན་ཡང་
གནས་དང་དུས་ཅི་རིགས་པར་འཁོར་ཅི་རིགས་པ་ལ་སོགས་པ་ལ་རྒྱུད་སྒྱུ་
894



མ་ཆེན་མོ་དང་། ཨ་ར་ལི་གཉིས་དང་། གདན་བཞི་དང་། རྣལ་འབྱོར་མ་
ཐམས་ཅད་གསང་བའི་རྒྱུད་ལ་སོགས་པ་རྣལ་འབྱོར་མའི་རྒྱུད་སྐོར་རྣམས་
གསུངས་སོ། །གསུམ་པ་ནི། འཕགས་པའི་ཡུལ་དུ་ས་གའི་ཉའི་སྐྱ་རེངས་
འཆར་བའི་ཚེ་སྟོན་པ་འཚང་རྒྱ་བའི་ཚུལ་བསྟན་པས་ཆོས་ཀྱི་འཁོར་ལོ་
བསྐོར་ཞིང་ཐེག་པ་གསུམ་བསྟན་ཏེ། ཟླ་བ་བཅུ་གཉིས་པ་ནག་པའི་ཉ་ལ།
གནས་དཔལ་ལྡན་འབྲས་སྤུངས་ཀྱི་མཆོད་རྟེན་གྱི་ནང་སྟེང་འོག་ཏུ་རྒྱུ་་་་་
གྲགས་ལྷག་པའི་དཔག་ཚད་དྲུག་ཡོད་པར་འོག་ཏུ་ཆོས་དབྱིངས་གསུང་གི་
དཀྱིལ་འཁོར་དང་། སྟེང་དུ་དཔལ་ལྡན་རྒྱུ་སྐར་གྱི་འཁོར་ལོ་སྤྲོས་ཏེ་བདེ་
བ་ཆེན་པོའི་གནས་རྡོ་རྗེ་དབྱིངས་ཀྱི་དཀྱིལ་འཁོར་ཆེན་པོར་རྡོ་རྗེ་སེངྒེའི་ཁྲི་
ལ་བཞུགས་ནས་སྟོན་པ་ཤཱཀྱ་ཐུབ་པ་དུས་ཀྱི་འཁོར་ལོའི་ཏིང་ངེ་འཛིན་ལ་་་་་
སྙོམས་པར་ཞུགས་པས། དཀྱིལ་འཁོར་ལ་བཀོད་པའི་འཁོར་སངས་རྒྱས་
དང་བྱང་ཆུབ་སེམས་དཔའ་དང་། ཁྲོ་བོ་དང་ལྷ་དང་ཀླུ་དང་ལྷ་མོའི་ཚོགས་
ཀྱིས་ཡོངས་སུ་བསྐོར་བ། ཉན་པའི་འཁོར་དགུ་བཅུ་རྩ་དྲུག་ལ་སོགས་པའི་
སྐལ་བ་དང་ལྡན་པའི་གདུལ་བྱ་རྣམས་ལ། ཞུ་བ་པོའི་འཁོར་ཟླ་བ་བཟང་
པོས་གསོལ་བ་བཏབ་པ་ལས། འཇིག་རྟེན་དང་འཇིག་རྟེན་ལས་འདས་པའི་
དབང་བྱིན་ནས་ལྷ་དང་ལྷ་མ་ཡིན་ལ་སོགས་པ་རྣམས་སངས་རྒྱས་ཉིད་དུ་་་
ལུང་བསྟན་ཏེ། ཆོས་རྩ་བའི་རྒྱུད་སྟོང་ཕྲག་བཅུ་གཉིས་པ་གསུངས་སོ། །
བསྡུས་པའི་རྒྱུད་ནི་སྟོན་པ་མྱ་ངན་ལས་འདས་ནས་ལོ་དྲུག་བརྒྱ་ན་འཇམ་་་
དཔལ་གྲགས་པ་འབྱུང་ཞིང་། གྲགས་པས་ལོ་བརྒྱའི་བར་དུ་རྩ་རྒྱུད་བསྟན་
པའི་རྗེས་ཐོགས་སུ་ཚངས་པའི་དྲང་སྲོང་བྱེ་བ་ཕྲག་ཕྱེད་དང་བཞི་འདུལ་་་་
བའི་དུས་མཁྱེན་ནས་རྩ་བའི་རྒྱུད་ལས་བསྡུས་ཏེ་སྡེབ་སྦྱོར་མེ་ཏོག་ཕྲེང་
895



འཛིན་གྱི་ཚིགས་སུ་བཅད་པའི་ཚུལ་གྱིས་འཇམ་དབྱངས་གྲགས་པས་བསྡུས་
ནས་གསུངས་སོ། །ལྔ་པ་དྲང་དོན་ངེས་དོན་གཉིས་ཀྱི་དང་པོ་ནི། སྤྱིར་
གསང་སྔགས་ཀྱི་རྒྱུད་སྡེ་ཕལ་ཆེར་ཕྱག་ན་རྡོ་རྗེས་བསྡུས་པར་བཤད་པ་མང་
སྟེ་གསང་སྔགས་ཀྱི་བདག་པོ་ཡིན་པའི་ཕྱིར་དང༌། དེ་བཞིན་གཤེགས་པ་
ཐམས་ཅད་ཀྱི་ཉན་པ་པོ་ཡིན་པའི་ཕྱིར་རོ། །དེ་ལའང་ཁ་ཅིག་ས་བཅུའི་
དབང་ཕྱུག་ཕྱག་ན་རྡོ་རྗེས་བསྡུས་པར་འདོད། ཁ་ཅིག་ཆོས་ཉན་པའི་དུས་
ན་ས་བཅུའི་དབང་ཕྱུག་ཡིན་ལ། བཀའ་སྡུད་པའི་དུས་ན་སངས་རྒྱས་པར་
འདོད། ཁ་ཅིག་ས་བཅུའི་དབང་ཕྱུག་གི་ཚུལ་འཛིན་པའི་རྡོ་རྗེ་འཆང་བས་
བསྡུས་པར་འདོད་དོ། །དེ་ལ་འགྲེལ་པ་དག་ལས་རྒྱུད་ཀྱི་ཞུ་པ་པོ་གང་ཡིན་
དང་། མཇུག་ཏུ་རྒྱུད་གང་ལ་གཏད་པ་དེ་སྡུད་པ་པོ་ཡིན་པར་ཤས་ཆེ་བར་
བཤད་དེ། བརྟག་གཉིས་རྡོ་རྗེ་སྙིང་པོས་བསྡུས་པ་དང་། བདེ་མཆོག་སྡོམ་
འབྱུང་ཕྱག་རྡོར་གྱིས་བསྡུས་པ་དང་། རྡོ་རྗེ་མཁའ་འགྲོ་ཕག་མོས་བསྡུས་པ་
དང་། རྡོ་རྗེ་བདུད་རྩི་མཱ་མ་ཀཱིས་བསྡུས་པ་ལྟ་བུའོ། །ཐབས་རྒྱུད་གསང་
བ་འདུས་པ་ནི་ཡེ་ཤེས་ཞབས་ལུགས་ཀྱི་འགྲེལ་པ་ཁ་ཅིག་རྒྱུད་རྡོ་རྗེ་ཆོས་ལ་
གཏད། རྡོ་རྗེ་ཆོས་ནི་སྤྱན་རས་གཟིགས་ཏེ་ལྕེ་རྣམ་པར་དག་པ་ཡིན་པས་
བསྟན་པ་འདི་ལ་གསུང་རྡོ་རྗེ་གཙོ་བའི་ཕྱིར་དེས་བསྡུས་སོ། །ཞེས་འཆད་
ཀྱང་། ཟླ་བ་གྲགས་པ་ལ་སོགས་པ་ཕལ་ཆེར་གྱིས་རྡོ་རྗེ་ཆོས་ནི་ཕྱག་ན་རྡོ་རྗེ་
ལ་རྒྱུད་གཏད་ནས་ཆོས་ཀྱི་རྒྱལ་པོར་དབང་བསྐུར་བའི་མིང་ཡིན་པས་ཕྱག་
རྡོར་གྱིས་བསྡུས་པར་བཞེད། མ་རྒྱུད་ཀྱང་ཕལ་ཆེར་ཕྱག་རྡོར་གྱིས་བསྡུས་
པར་བཤད་པ་མང་ཞིང་རྒྱུད་དང་ཡང་མཐུན་ཏེ། ཡེ་ཤེས་ཐིག་ལེ་ལས།
ཀྱེ་བཅོམ་ལྡན་འདས་མ་འོངས་པའི་དུས་སུ་ཡང་དག་པར་གསང་བའི་རྒྱུད་
，
896



འདི་སྐལ་བ་དང་ལྡན་པའི་ སེམས་ཅན་རྣམས་ལ་སུས་འཆད་པར་འགྱུར།
བཅོམ་ལྡན་འདས་ཀྱིས་བཀའ་སྩལ་པ། དཔལ་ཕྱག་ན་རྡོ་རྗེ་མགོན་པོས་
བཤད་པར་བྱེད་དོ། །ཞེས་དང༌། དེ་ཁོ་ན་ཉིད་སྒྲོན་མའི་རྒྱུད་ལས། གསང་
བ་ཆེན་པོའི་རྒྱུད་འདི་ནི། །ཤེས་པ་དང་ནི་བཤད་པ་སུ། །བཅོམ་ལྡན་འདས་
ཀྱིས་བཀའ་སྩལ་པ། བྱང་ཕྱོགས་སུ་དཔལ་རྡོ་རྗེའི་གནས་ཨུ་རྒྱན་དུ་རྒྱལ་
པོ་ཨིནྡྲ་བྷཱུ་ཏི་ཞེས་བྱ་བས་ཤེས་པ་དང་བཤད་པ་དང་སེམས་ཅན་ལ་གསལ་
བར་བྱེད་དོ། །ལྷ་མོས་གསོལ་པ། ཀྱེ་བཅོམ་ལྡན་འདས་རྒྱལ་པོ་ཆེན་པོ་ཨིནྡྲ་
བྷཱུ་ཏི་ཞེས་བྱ་བ་དེ་ས་དུའི་དབང་ཕྱུག་ལགས་བཀའ་སྩོལ་ཅིག བཅོམ་ལྡན་
འདས་ཀྱིས་བཀའ་སྩལ་པ། དཔལ་ཡེ་ཤེས་ཐིག་ལེའི་རྒྱུད་ཀྱི་རྒྱལ་པོ་ལས་
གང་ཞིག་ངས་བསྟན་པའི་ཕྱག་ན་རྡོ་རྗེའི་རྒྱལ་པོ་དེ་ཉིད་ཨིནྡྲ་བྷཱུ་ཏི་སྤྲུལ་་་་་
པའི་སྐུ་ས་བཅུའི་དབང་ཕྱུག་ཡེ་ཤེས་ཀྱི་སྐུ་ས་བཅུའི་དབང་ཕྱུག་གོ །ཞེས་
བཤད་པས། སྔར་གསང་འདུས་ཀྱི་སྐབས་སུ་བཤད་པ་བཞིན་ཨུ་རྒྱན་དུ་
རྒྱལ་པོ་ཨིནྡྲ་བྷཱུ་ཏི་འཁོར་བཅས་ལ་དབང་བསྐུར་རྒྱུད་བཤད་པའི་དུས་ཕྱིས་
རི་རབ་ཀྱི་བྱང་ཤར་གྱི་ཆ་ལྕང་ལོ་ཅན་གྱི་ཕོ་བྲང་དུ་བྱང་ཆུབ་སེམས་དཔའ་
བྱེ་བ་ཕྲག་དགུ་བཅུ་རྩ་དྲུག་འདུས་ཏེ་གསང་བའི་བདག་པོ་ལ་གསོལ་བ་་་་་
བཏབ་པས། གསང་བའི་བདག་པོས་གསང་སྔགས་ཀྱི་རྒྱུད་མ་ལུས་པར་
བསྡུས་ནས་ཡི་གེར་བཀོད་པར་བཞེད་དེ། བདེ་མཆོག་རྩ་རྒྱུད་ཀྱི་འགྲེལ་པ་
ཨིནྡྲ་བྷཱུ་ཏིས་མཛད་པ་ལས། ཨུ་རྒྱུན་གནས་སུ་ཨིནྡྲ་བྷཱུ་ཏི་ཡིས། །བདེ་མཆོག་
ཡེ་ཤེས་མཆོག་ཏུ་ཞུས་པའི་དུས། །སྐད་ཅིག་གིས་ནི་དཔལ་ལྡན་རྒྱུ་སྐར་གྱི། །
དཀྱིལ་འཁོར་ཆེན་པོར་སྡེ་བརྒྱད་ལྷ་མིར་བཅས། །དབང་ཕྱུག་བསྡུས་ཏེ་
རིམ་པར་འཇུག་པ་ནི། །སྒོ་བཞི་ནས་དྲངས་ལྷ་ཁྱམས་གནས་པ་ལ། །ལྷ་ཆེན་
897



བཞི་ལ་སོགས་པ་འཇུག་པར་མཛད། །རྒྱལ་པོ་ཨིནྡྲ་བྷཱུ་ཏི་འཁོར་བཅས་ལ། །
དབང་བསྐུར་བྱིན་བརླབས་གསང་ཆེན་བླ་མེད་ཆོས། །ལྐོག་གྱུར་དག་ཏུ་རྡོ་
རྗེ་ཐེག་མཆོག་གི །ཆོས་ཀྱི་འཁོར་ལོ་བསྐོར་བར་མཛད་པའོ། །ཕྱི་དུས་རིམ་
པར་ལུང་བསྟན་སྡུད་པ་པོས། །རི་བོ་མཆོག་རབ་བྱུང་ཤར་ལྷ་གནས་
མཆོག །ལྕང་ལོ་ཅན་གྱི་ཕོ་བྲང་ཆེན་པོར་ནི། །རྒྱུད་རྣམས་མ་ལུས་སེམས་
དཔའ་ཆེན་པོའི་ཚོགས། །བྱེ་བ་ཕྲག་ནི་དགུ་བཅུ་རྩ་དྲུག་སོགས། །འདུས་ཏེ་
རྗེ་བཙུན་གསང་བའི་བདག་པོ་ལ། །གསོལ་བ་བཏབ་ཚེ་འདི་སྐད་བདག་
ཐོས་ཞེས། །རབ་ཏུ་གསུངས་པ་གསེར་གྱི་ཤོག་བུ་ལ། །བཻཌཱུརྱ་ཡི་ཞུན་མས་ཡི་
གེར་བཀོད། །དེ་ནས་མ་འོངས་དུས་ལ་དགོངས་ནས་ནི། །ཨོ་རྒྱན་གནས་སུ་
ཀླུ་ལས་གྱུར་པ་ཡི། །མཁའ་འགྲོ་མ་ཡི་ཚོགས་ལ་བྱིན་གྱིས་བརླབས། །དྷརྨ་
ཀཉྫ་གསང་བའི་ཆོས་ཀྱི་མཛོད། །དཔལ་ལྡན་རང་བྱུང་ཕོ་བྲང་གནྡྷོ་ལར། །
མཁའ་འགྲོ་དབང་ཕྱུག་མངོན་པར་དགའ་མ་སོགས། །བྱིན་བརླབས་དབང་
བསྐུར་ཕྱི་རབས་སྐལ་ལྡན་ལ། །རྗེས་གནང་ཉེ་བར་གདམས་པ་ལུང་བསྟན་
པའོ། །ཞེས་རྣལ་འབྱོར་མའི་རྒྱུད་ལས་གསུངས་པའི་དོན་ཏོ། །ཞེས་ལུང་དུ་
དྲངས་སོ། །མཁའ་འགྲོ་རྒྱ་མཚོའི་རྒྱུད་ལས་ནི། བསྡུ་བ་མཛད་པ་པོ་རྣམས་
ཀྱིས། །བདག་ལས་བགྲོད་པ་དེ་ཐོབ་བོ། །མ་མོ་ཐམས་ཅད་འདུས་རྣམས་
ཀྱིས། །རྡོ་རྗེའི་གནས་རྣམས་སུ་བསྡུས་སོ། །གསོལ་བ་འདེབས་ཤིང་གསོལ་
འདེབས་མཛད། །བཅོམ་ལྡན་འདས་ཀྱིས་གསུངས་པ་ཡི། །ཚིག་འདི་ལ་ནི་
མངོན་པར་དགའ། །ཞེས་གསུངས་ཏེ། རྩོད་པའི་དུས་སུ་ཤཱཀྱ་ཐུབ་པས་
གསུངས་པའི་རྒྱུད་རྣམས་རྡོ་རྗེ་ཕག་མོ་ལ་སོགས་པའི་མ་མོ་འདུས་པ་རྣམས་
ཀྱིས་རྡོ་རྗེའི་གནས་ཨུ་རྒྱན་དུ་ཕན་ཚུན་དྲི་བ་དང་ལན་གྱི་ཚུལ་གྱིས་རྒྱུད་་་་་
，
898



།
ཡང་དག་པར་བསྡུས་པས་འཁོར་རྣམས་རྗེས་སུ་ཡི་རང་བར་གྱུར་པའོ། །དེ་
ཡང་མཁའ་འགྲོ་རྒྱ་མཚོའི་རྒྱུད་ལས། རྩ་བའི་རྒྱུད་རྒྱས་པ་ནི་སྔོན་བསྐལ་པ་
དང་པོའི་དུས་སུ་གསུངས་ལ་བསྡུས་རྒྱུད་རྣམས་ཤཱཀྱ་ཐུབ་པས་སྔར་གྱི་དོན་
བསྡུས་ཏེ་གསུངས་པ་སྡུད་པ་པོས་བསྡུས་པར་བཤད་ལ། གུར་ལས་ཀྱང་།
རྒྱུད་རྒྱས་པ་ལས་བསྡུས་རྒྱུད་བསྡུས་པར་ཞུས་པ། བཅོམ་ལྡན་འདས་ཇི་
ལྟར་ན་སྤྲོས་པ་ལས་བསྡུས་པ་ལས་བཀའ་སྩལ་པ་བསྐལ་པ་བཟང་པོ་འདི་
ལ་བྱང་ཆུབ་ སེམས་ དཔའ་རྣམས་དང་སོ་ སོའི་ སྐྱེ་བོ་རྣམས་ཚེ་ཐུང་བར་
འགྱུར་ཏེ་ཇི་ལྟར་དེ་རྣམས་ཀྱིས་འཛིན་ནུས་པར་འགྱུར། ་ཇི་ལྟར་ན་དེ་
རྣམས་ཐོས་པར་བྱེད་པར་འགྱུར། ཇི་ལྟར་ཀུན་ཆུབ་པར་བྱེད་པར་འགྱུར།
གསོལ་པ། བཅོམ་ལྡན་འདས་ཅིའི་ཕྱིར་སྐྱེ་རྒུ་རྣམས་ཚེ་ཐུང་བར་འགྱུར་བ་
ལགས། རྡོ་རྗེ་འཛིན་པས་བཀའ་སྩལ་པ་གང་རྣམས་སློབ་དཔོན་དུ་གྱུར་
པ་དེ་སྲིད་དུ་དེ་རྣམས་རྩ་བའི་ལྟུང་བ་དང་ལྡན་པར་འགྲོ་བར་འགྱུར་བ་
དང་། གང་རྣམས་འཇུག་པར་འགྱུར་བ་དེ་རྣམས་ནི་མི་དགེ་བ་བཅུའི་ལས་
ཀྱི་ལམ་ལ་འཇུག་པར་འགྱུར་བ་དང་། གང་རྣམས་སོ་སོའི་སྐྱེ་བོ་དེ་རྣམས་
སྲོག་གཅོད་པ་ཅན་དུ་འགྱུར་ཏེ་ཇི་ལྟར་འཛིན་ནུས་པར་འགྱུར། དེ་ལྟ་བུར་
གང་དག་བུད་མེད་ཀྱི་ཚོགས་རྣམས་འདོད་པ་ལ་གཅིག་ཏུ་མངོན་པར་ཞེན་
ཅིང་ཀུན་ཏུ་ཞེན་པར་འགྱུར་ཏེ། དེའི་ཕྱིར་རྒྱུད་ཐམས་ཅད་ཀྱིས་རྒྱ་ཆེར་
བསྟན་པ་མ་ཡིན་ནོ། །ཞེས་གསུངས་ལ། དེའི་དོན་ཡང་། སློབ་དཔོན་ཤཱནྟི་
པས། དེ་བས་ན་བསམ་གཏན་གྱི་བདུད་རྩིའི་རོ་མ་མྱངས་པས་ཐོས་པ་དང་
བསམ་པའི་ཤེས་རབ་ཙམ་ལ་ཆགས་བཞིན་དུ་འཆི་བའི་དུས་བྱེད་པར་མ་་་་
གྱུར་ཅིག་སྙམ་དུ་དགོངས་པས་ཆེད་དུ་གཞུང་རྒྱས་པ་མི་སྣང་བར་བྱིན་གྱིས་
899



བརླབས་པའོ། །ཞེས་བཤད་དོ། །སློབ་དཔོན་བརྒྱ་བྱིན་སྡོང་པོ་ལ་སོགས་པ་
ཁ་ཅིག སྟོན་པས་སྤྲུལ་བཤད་མཛད་པའི་དོན། སྡུད་པ་པོས་གདུལ་བྱའི་
དབང་པོ་ལ་ལྟོས་ནས་རྒྱུད་རྒྱས་འབྲིང་བསྡུས་གསུམ་ལ་སོགས་པར་བསྡུས་
པར་བཞེད་དོ། །དུས་ཀྱི་འཁོར་ལོ་ནི། སྟོན་པས་རྩ་རྒྱུད་གསུངས་པའི་རྗེས་
སུ་རྒྱལ་པོ་ཟླ་བ་བཟང་པོས་རྩ་རྒྱུད་སྟོང་ཕྲག་བཅུ་གཉིས་པ་ཡང་དག་པར་
བསྡུས་ཏེ་འགྲེལ་བཤད་སྟོང་ཕྲག་དྲུག་ཅུ་པ་མཛད་ནས་མི་རྣམས་ལ་བསྟན་
ཅིང་དུས་འཁོར་གྱི་དཀྱིལ་འཁོར་ཡང་བཞེངས་པས་སོ། །དེ་འདས་ནས་
ཆོས་རྒྱལ་དྲུག་གིས་ལོ་བརྒྱ་བརྒྱར་རྩ་རྒྱུད་རྩ་འགྲེལ་བསྟན་ནོ། །དེ་ནས་
འཇམ་དབྱངས་གྲགས་པས་ལོ་བརྒྱར་རྩ་རྒྱུད་བསྟན་པའི་རྗེས་སུ་དྲང་སྲོང་
རྣམས་སྨིན་པའི་དུས་མཁྱེན་ནས་ཉི་མའི་ཤིང་རྟ་ལ་སོགས་པ་རྣམས་ལ་ཟླ་
བ་ ཕྱི་མ་ནག་པའི་ཉ་ལ་དྲང་སྲོང་སོགས་རིགས་བཞི་ ཐམས་ཅད་དུས་ཀྱི་
འཁོར་ལོའི་དཀྱིལ་འཁོར་དུ་དབང་བསྐུར་ཏེ་རྡོ་རྗེའི་རིགས་གཅིག་ཏུ་་་་
བྱའོ། །ཞེས་པས་དེ་དག་མ་དད་པ་དང་། འོ་ན་ཡུལ་གཞན་དུ་སོང་ཞིག་དེ་
ལྟར་མ་ཡིན་ན་ལོ་བརྒྱད་བརྒྱ་འདས་ནས་ཆུ་བོ་ཤཱི་ཏའི་བྱང་དུ་ཀླ་ཀློའི་ཆོས་
འཇུག་པར་འགྱུར་རོ། །ཞེས་གསུངས་པས། དེ་དག་རང་གི་ཉེ་འབྲེལ་
དང་བཅས་པ་རྣམས་འཕགས་པའི་ཡུལ་དུ་འགྲོ་བར་ཆས་ནས་ཡུལ་གཞན་
མཐའི་ནགས་ཚལ་ཞིག་ཏུ་ཞུགས་སོ། །དེ་ནས་དེ་རྣམས་ཡུལ་གཞན་དུ་སོང་
ན་རིགས་བཞི་པོ་རྣམས་རྡོ་རྗེ་ཐེག་པ་ལ་མ་དད་པར་གྱུར་པར་གཟིགས་
ནས། དེ་ལས་བཟློག་པའི་ཕྱིར་གྲགས་པས་ཏིང་ངེ་འཛིན་མཛད་ནས་དེ་
རྣམས་ནགས་ཚལ་དེར་རྨོངས་པར་གྱུར་པ་དང༌། ནགས་ཚལ་དེ་ན་གནས་
པའི་རི་ཁྲོད་པ་རྣམས་ཀྱིས་བཅིངས་ཏེ་མ་ལ་ཡའི་ཚལ་གྱི་དུས་ཀྱི་འཁོར་་་་་་
900



ལོའི་དཀྱིལ་འཁོར་གྱི་མདུན་དུ་བསྐྱལ་བ་དང་། དེ་རྣམས་རབ་ཏུ་སད་དེ་ངོ་
མཚར་བའི་ཚིག་སྨྲས་སོ། །དེ་ལ་བློན་པོ་རྒྱ་མཚོའི་བློ་གྲོས་ཀྱིས་ཆོས་ཞུ་བར་
བསྐུལ་བས་སེམས་སད་དེ། རིན་པོ་ཆེའི་མཎྜལ་ཕུལ། རིན་པོ་ཆེའི་མེ་ཏོག་
གིས་སྙིམ་པ་བཀང་ནས་བཅོམ་ལྡན་འདས་རྩ་བའི་རྒྱུད་རྒྱས་པ་ལས་གཞུང་
ཉུང་ངུར་བསྡུས་ཏེ་བདག་ཅག་རྣམས་ལ་བསྟན་དུ་གསོལ་ཞེས་གསོལ་བ་་་་་
བཏབ་ལ། འཇམ་པའི་དབྱངས་ཀྱིས་རྩ་རྒྱུད་སྟོང་ཕྲག་བཅུ་གཉིས་པ་ལས་
ཡང་དག་པར་བསྡུས་པ་ཕྲེང་བ་འཛིན་པའི་སྡེབ་སྦྱོར་གྱིས་ཚིགས་བཅད་་་་་་
སྟོང་སུམ་ཅུ་པ་ཡང་དག་པར་བསྡུས་ཏེ་བསྟན་ནོ། །གཉིས་པ་ནི། དེ་ལྟར་
སྟོན་པ་དང་འཁོར་དང་ཉན་པ་དང་སྡུད་པ་པོ་ཐ་དད་དུ་ཞེན་ཅིང་དེ་ལ་་་་
མོས་པའི་གང་ཟག་དྲང་བའི་དོན་དུ་སྟོན་པ་ཉིད་ཀྱི་ཡེ་ཤེས་ཀྱི་རྣམ་འཕྲུལ་
སྟོན་པ་དང་འཁོར་དང་སྡུད་པ་པོ་ཐ་དད་དུ་སྟོན་པ་ཡིན་གྱི་རྒྱུད་ཐ་དད་དུ་
གྱུར་པ་མ་ཡིན་ཏེ། ཀྱེ་རྡོ་རྗེའི་རྒྱུད་ལས། འཆད་པ་པོ་ང་ཆོས་ཀྱང་ང་། །
རང་གི་ཚོགས་ལྡན་ཉན་པ་ང་། །ཞེས་གསུངས་པས་སོ། །དེ་ལྟར་རང་
ལས་ཐ་དད་པ་ལྟ་བུའི་སྡུད་པ་པོས་བསྡུས་པར་བསྟན་པའང་གདུལ་བྱ་དྲང༌
བའི་དོན་ཡིན་གྱི་ཡང་དག་པར་ན་སྟོན་པ་ཉིད་ཀྱིས་ཨེ་ཝཾ་མ་ཡ་ཞེས་སོགས་
གསུངས་ལ་དབང་པོ་རྣོན་པོས་རྒྱུད་ཀྱི་དོན་མདོར་བསྡུས་ནས་བསྟན་པར་
གོ །རྟུལ་པོས་སྡུད་པ་པོས་གླེང་གཞི་གསུངས་པར་གོ་བ་ཡིན་གྱི་སངས་རྒྱས་
ཀྱིས་ཆོས་བསྟན་པའི་དུས་ ཕྱིས་སྡུད་པ་པོས་བཅུག་པའི་ཚིག་མ་ཡིན་ཏེ།
ཡིན་ན་རྒྱུད་སྟོན་པ་པོས་དེ་ལ་བཤད་པ་མཛད་པར་མི་རིགས་པ་ལ་རྒྱུད་དུ་
མ་ལས་གླེང་གཞིའི་བཤད་པ་གསུངས་པའི་ཕྱིར་སྟོན་པ་ཉིད་ཀྱིས་གསུངས་
པར་ངེས་ཏེ། གསང་བ་གྲུབ་པ་ལས། སློབ་དཔོན་ཕལ་ཆེར་འདི་སྐད་
901



བརྗོད། །དཔལ་ལྡན་འདུས་པ་མདངས་ཆེན་གྱི། །རྒྱུད་ཀྱི་སྡུད་པར་བྱེད་
པའོ། །དཔའ་བོ་འཇིག་རྟེན་དབང་ཕྱུག་ཟེར། །བླ་མའི་ཞབས་ཀྱི་བཀའ་
དྲིན་གྱིས། །དཔལ་ལྡན་འདུས་པ་སྡུད་པ་པོ། །གཞན་དག་ཡོད་པ་མ་ཡིན་
ཞེས། །བདག་ཉིད་འབའ་ཞིག་སྨྲ་བར་བྱེད། །རྒྱུད་མཛད་པ་ནི་ཐུགས་རྗེ་
ཆེ། །གསུང་པ་པོ་དེ་བརྗོད་པའང་དེ། །དེ་ལས་གཞན་དག་ཡོད་མིན་པས། །
བདེ་ཆེན་ལས་གཞན་གསུངས་པ་མེད། །འདི་སྐད་ཐོས་པའི་ཚིག་གང་
དང་། །བཞུགས་ཞེས་བྱ་བའི་ཚིག་གནས་པ། །ཐུགས་ཀྱི་རྡོ་རྗེ་བདག་ཉིད་
ཀྱིས། །སངས་རྒྱས་ཀུན་ལ་བསྟན་པ་ཡིན། །ཞེས་སོ། །དྲུག་པ་ནི། རྣལ་
འབྱོར་ཆེན་པོ་ ཐབས་ཀྱི་རྒྱུད་ནི་བསྟན་པ་ཅི་གནས་ཀྱི་བར་དུ་གནས་ཏེ།
སྒྲོན་གསལ་ལས། ཇི་སྲིད་འཇིག་རྟེན་དུ་ཆོས་གནས་པ་དེ་སྲིད་ཀྱི་བར་རྡོ་རྗེ་
ཐེག་པ་ལ་རྣལ་འབྱོར་ཆེན་པོའི་ལུང་ལ་བརྟེན་ནས། ཞེས་གསུངས་པས།
བསྟན་པ་ཇི་སྲིད་གནས་ཀྱི་བར་དུ་རྡོ་རྗེ་ཐེག་པའང་གནས་པར་གསུངས་
སོ། །ཞལ་ལུང་ལས་ཀྱང་། འདི་དོན་རྣམ་པར་འཕོ་བྱེད་པ། །གང་གི་དུས་སུ་
གནས་པ་དེར། །སངས་རྒྱས་བསྟན་པ་རིན་ཆེན་ཡང༌། །གནས་པ་རབ་ཏུ་
བཤད་པ་ཡིན། །བརྒྱུད་པའི་རིམ་པ་འདི་ཆད་ནས། །སངས་རྒྱས་བསྟན་པ་
ནུབ་པ་རུ། །ཀུན་གྱིས་རབ་ཏུ་ཤེས་པར་བྱ། །ཞེས་གསུངས་སོ། །ཤེས་རབ་ཀྱི་
རྒྱུད་ནི། གསང་བ་མཆོག་གི་དགྱེས་པ་ན། །ཐམས་ཅད་བདག་ཉིད་རྟག་ཏུ་
བཞུགས། །ཞེས་གསུངས་པའི་ཕྱིར། །རྟག་ཏུ་གནས་ཀྱི་ནུབ་པ་མེད། །ཅེས་
གསུངས་ཏེ། ངེས་པའི་དོན་ལ་དགོངས་པའམ་གདུལ་བྱ་དག་ལ་དགོངས་
སོ། །མཁའ་འགྲོ་རྒྱ་མཚོ་ལས། །ཤེས་རབ་རྒྱུད་ནི་རང་བྱུང་ཉིད། །རང་གི་
རང་བཞིན་རྟག་ཏུ་གནས། །བྱང་ཆུབ་ཕྱོགས་ཀྱི་ཆོས་རྣམས་སུ། །མི་ .
902
--



འཇིགས་གོ་འཕང་རྗེས་འགྲོ་བ། །བསྐལ་པ་བསྲེག་པའི་དུས་སུ་ནི། །གཞན་
དུ་སོང་ནས་ཡང་དག་གནས། །ཞེས་བདེ་མཆོག་ཡུལ་ཉི་ཤུ་རྩ་བཞིའི་དཔའ་
བོ་དང་། རྣལ་འབྱོར་མ་རྣམས་ཀྱིས་ཉམས་སུ་བླངས་ཏེ་གནས་པའི་ཕྱིར་
རྟག་ཏུ་མི་ནུབ་པར་གནས་སོ། །ཞེས་གསུངས་པ་ཡང་གྲུབ་པའི་དཔའ་བོ་
དང་རྣལ་འབྱོར་མ་དེ་རྣམས་ཀྱི་ངོར་མ་ནུབ་པ་ལ་དགོངས་པ་ཡིན་གྱི་འཛམ་
བུ་གླིང་པའི་མི་ཕལ་བ་རྣམས་ཀྱི་སྣང་ངོ་ལ་དགོངས་པ་མ་ཡིན་ནོ། །ཀུན་ཏུ་
སྤྱོད་པའི་རྒྱུད་ལས། མདོར་བསྟན་པ་ཡི་སྤྲུལ་པ་ཡིན། །རྒྱས་བསྟན་ལོངས་
སྤྱོད་རྫོགས་པར་བརྗོད། །སླར་རྒྱས་བསྟན་པ་མ་ལུས་ཉིད། །མྱ་ངན་
འདས་པ་དེ་ཉིད་བསྟན། །ཞེས་རྩ་བའི་རྒྱུད་ཀྱི་རྒྱས་པའི་རྒྱས་པ་ནི་ཆོས་ཀྱི་
སྐུ། རྒྱས་པ་ནི་ལོངས་སྐུ། བསྡུས་རྒྱུད་ནི། སྤྲུལ་སྐུར་གསུངས་པས། རྒྱུད་
རྒྱས་པའི་རྒྱས་པ་སངས་རྒྱས་རྣམས་ཀྱི་ཐུགས་ལ་གནས། རྩ་རྒྱུད་རྒྱས་པ་
བྱང་སེམས་ཆེན་པོ་རྣམས་ཀྱི་སྤྱོད་ཡུལ་དུ་གྱུར་པའི་ཚུལ་གྱིས་རྒྱུན་མི་འཆད་
པར་རྟག་ཏུ་གནས་ཀྱང་། བསྡུས་རྒྱུད་ནི། སྤྲུལ་སྐུ་ལ་ལར་སྤྲུལ་པ་སྟོན་ཀྱང་།
ལ་ལར་མྱ་ངན་ལས་འདའ་བ་ལྟར་སྐལ་བ་དང་མི་ལྡན་པའི་ངོར་ནུབ་པའི་
ཚུལ་ཡང་སྟོན་པ་ཉིད་དོ། །གཉིས་མེད་དུས་འཁོར་བའི་ལུགས་ཀྱིས་ནི། །
བསྡུས་རྒྱུད་ལས། དུས་རྣམས་དག་གི་ལོ་ཡི་ཚད་ནི་སྟོང་ཕྲག་ཉི་ཤུ་རྩ་གཅིག་
རོ་བརྒྱ་དག་དང་བཅས་པ་སྟེ། །རེ་རེ་དག་གི་ཚད་ནི་དུས་དང་མདའ་ཡིས་
བསྒྱུར་བའི་མི་རྣམས་དག་གི་ལོ་བརྒྱ་གང་ཡིན་པའོ། །ཞེས་དུམ་བུ་བཅུ་
གཉིས་སུ་བསྟན་པ་ལོ་ཉི་ཁྲི་ཆིག་སྟོང་དྲུག་བརྒྱ་གནས་ཤིང་། དེ་ལ་རྫོགས་
ལྡན་ལྔ་སྟོང་བཞི་བརྒྱ། དེ་བཞིན་དུ་སུམ་ལྡན་དང༌། གཉིས་ལྡན་དང་།
རྩོད་ལྡན་རྣམས་ལྔ་སྟོང་བཞི་བརྒྱ་རེ་གསུངས་ཤིང་། གླིང་བཅུ་གཉིས་སོ་
་903
90:3



སོར་བགོས་པས་གླིང་རེའི་ཐུན་མོང་མ་ཡིན་པའི་བགོ་སྐལ་ལ་སྟོང་བརྒྱད་་་་་
བརྒྱ་རེ་གནས་ཤིང་། ཐུན་མོང་དུ་ལྷོའི་གླིང་གསུམ་ལ་ལྔ་སྟོང་བཞི་བརྒྱ་
གནས་སོ། །
904



ལྔ་པ། རྒྱུད་སྡེ་དེའི་དོན་གཏན་ལ་དབབ་པ།
བཞི་པ་ལ། རྒྱུད་ཀྱི་བརྗོད་བྱ་དོན་གྱི་བྱེ་བྲག རྗོད་བྱེད་རྒྱུད་ཀྱི་ཁྱད་
པར། དེའི་བྱུང་ཚུལ་དང་། དེའི་བཤད་ཐབས་དང་བཞིའི་དང་པོ་ལ། རྒྱུད་
ཀྱི་དོན་སྤྱིར་བསྟན་པ། རྒྱུད་སྡེའི་སྒོ་ནས་བྱེ་བྲག་ཏུ་དབྱེ་བ་གཉིས་ཀྱི་དང་
པོ་ནི། གསང་འདུས་རྒྱུད་ཕྱི་མར། རྒྱུད་ནི་རྒྱུན་ཞེས་བྱ་བར་བརྗོད། །རྒྱུན་
དེ་རྣམ་པ་གསུམ་དུ་འགྱུར། །གཞི་དང་རང་བཞིན་ཉིད་དང་ནི། །མི་འཕྲོག་
པ་ཡི་རབ་དབྱེ་ལས། །རང་བཞིན་རྣམ་པ་རྒྱུ་ཡིན་ཏེ། །དེ་བཞིན་མི་འཕྲོག་
འབྲས་བུའོ། །གཞི་ནི་ཐབས་ཞེས་བྱ་བ་སྟེ། །གསུམ་གྱིས་རྒྱུད་ཀྱི་དོན་བསྡུས་
པའོ། །ཞེས་རྒྱུ་རྒྱུད། ཐབས་རྒྱུད། འབྲས་རྒྱུད་གསུམ་མོ། །དེ་ལ་རྒྱུ་རྒྱུད་ནི་
རང་བཞིན་གྱིས་འོད་གསལ་བ་དེ་བཞིན་གཤེགས་པའི་སྙིང་པོ་སེམས་ཅན་
ཐམས་ཅད་ལ་རང་ཆས་སུ་གནས་པ་དེ་ཡིན་ཏེ། མན་སྙེར། དངོས་
པོ་རྣམས་ཀྱི་སྟོང་པ་ཉིད་ཀྱི་ངོ་བོ་ནི་རང་བཞིན་དང་རྣམ་པ་ཞེས་པ་དོན་་་་་
གཞན་མ་ཡིན་ཏེ་རང་གི་ངོ་བོ་ཞེས་པའི་དོན་ཏོ། །དེ་རྒྱུ་དེ་ཉེ་བར་ལེན་པའི་
བྱེད་པ་པོ་རྒྱུའི་རྡོ་རྗེ་འཛིན་པ་སྟེ། གང་འདི་རྣམས་ཀྱི་ཐོག་མ་མེད་པའི་དྲི་
མས་མ་གོས་པ་ངོ་བོ་ཉིད་ཀྱིས་གྲུབ་པའི་སངས་རྒྱས་ཉིད་དེ། དེ་ཁོ་ན་ནི་དྲི་
མ་མེད་པ་ཉིད་ཐོབ་པའི་མཚན་ཉིད་ཅན་སངས་རྒྱས་ཉིད་ཀྱི་རྒྱུའོ། །ཞེས་
པའི་དོན་ཏེ། ཞེས་སོ། །འོ་ན་རྒྱུད་ཕྱི་མའི་དོན་གང་ཡིན་ཞེ་ན། རྩེ་མོར། ཅི་
ཕྱིར་འདི་ནི་རྒྱུད་ཕྱི་མ། །རྒྱུད་ནི་རྒྱུན་ཆགས་ཞེས་བྱ་སྟེ། །འཁོར་བ་རྒྱུད་དུ་
འདོད་པ་ཡིན། །ཕྱི་མ་ཞེས་བྱ་ཕ་རོལ་ཏེ། །རྒྱུད་ནི་ཕྱི་མར་བརྗོད་པ་ཡིན། །
རྒྱུད་ནི་རྒྱུན་ཆགས་ཞེས་བྱ་སྟེ། །ཕྱི་མ་སྔ་མ་ལས་བྱུང་བའི། །དེ་ཉིད་གསང་
905



བ་སྦས་ཤེས་པ། །རྒྱུད་ནི་ཕྱི་མར་བརྗོད་པ་ཡིན། །ཅི་ཕྱིར་རྒྱུད་དང་ཕྱི་མ་
ཡིན། །ས་མཐར་ཕྱིན་པའི་རྒྱལ་བ་མཆོག །སྲིད་པའི་བཙོན་ར་ལས་བརྒལ་
ཡིན། །ཡང་ན་གང་ཞིག་བརྒལ་གྱུར་པ། །རྒྱུད་ནི་ཕྱི་མ་ཡིན་པར་བཤད། །
ཅེས་རྒྱུ་རྒྱུད་རྒྱུན་ཆགས་པའི་འཁོར་བ་ནི་རྩ་བའི་རྒྱུད་ཡིན་ལ། དེ་ལས་བྱུང་
ཞིང་དེའི་ཕ་རོལ་ཏུ་སོན་པས་ཐམས་ཅད་ཀྱི་མཐར་ཕྱིན་པའི་རྒྱལ་བའི་རྒྱུད་
ཕྱི་མ་སྟེ་འབྲས་བུའི་རྒྱུད་དོ། །འོ་ན་ཤཱནྟི་པོས་རྒྱུའི་རྒྱུན་གྱི་རང་བཞིན་ཅན་
ཡིན་པའི་ཕྱིར་རྒྱུད་ཕྱི་མ་སྟེ་རྒྱུའི་རྒྱུད་ཅེས་བྱ་བའི་དོན་ཏོ། །ཞེས་རྒྱུ་རྒྱུད་དུ་
བཤད་པ་དང་འགལ་ལོ་ཞེ་ན། སྐྱོན་མེད་དེ། འབྲས་བུའི་རྒྱུད་རིགས་བརྒྱ་
ལ་སོགས་པ་ཡང་རྒྱུ་རྒྱུད་རང་བཞིན་གྱིས་འོད་གསལ་བ་དེའི་རང་བཞིན་་་་་
ལས་མ་འདས་པས་དེ་ལ་དགོངས་པ་སྟེ། གདོད་མའམ་ཐོག་མ་ནས་སངས་
རྒྱས་པའི་དུས་ཀྱི་རང་བཞིན་ཉིད་ཀྱི་རྡོ་རྗེ་སེམས་དཔའི་རང་བཞིན་དུ་རྟག་
པར་གནས་པ་མཆོག་ཏུ་འཇིག་རྟེན་ལས་འདས་པའི་དམ་ཚིག་ཆེན་པོའི་དེ་
ཁོ་ན་ཉིད་གསང་བ་གསང་ཆེན་དུ་གྱུར་པ་ནི་རྒྱུད་ཕྱི་མ་ནི། དཔལ་མཆོག་
དང་པོ་ལ་སོགས་པར། རྒྱུད་ནི་རྒྱུན་ཞེས་བྱ་བར་བཤད། །ཕྱི་མ་ཉིད་ནི་ཐོག་
མར་བརྗོད། །དེ་ཉིད་གསང་བ་གསང་ཆེན་ནི། །ཕྱི་མའི་རྒྱུད་ནི་ཡིན་པར་
འདོད། །ཅེས་སོ། །དེ་ནི་བག་ཆགས་དང་བཅས་པའི་སྒྲིབ་པ་རྣམས་ཀྱིས་མི་
འཕྲོག་པའི་ཕྱིར་རམ། དབྲོག་པར་བྱ་བའི་སྒྲིབ་པ་ཐམས་ཅད་མེད་པའི་
ཕྱིར། མི་འཕྲོག་པའམ་འབྲས་བུའི་རྒྱུད་དོ། །དེ་མངོན་དུ་བྱེད་པའི་ཐབས་
རྒྱུད་སྡེ་བཞི་ནས་བསྟན་པའི་ལམ་གྱི་རིམ་པ་ཡན་ལག་དང་བཅས་པ་སྟེ།
རྒྱས་པར་གོང་འོག་ཏུ་བཤད་པ་བཞིན་ཏེ་ཐབས་རྒྱུད་དོ། །གཉིས་པ་ལ། བྱ་
བ་དང་། སྤྱོད་པ་དང་། རྣལ་འབྱོར་དང་། རྣལ་འབྱོར་ཆེན་པོའི་རྒྱུད་ཀྱི་
ཆ
，
906



དོན་གཏན་ལ་དབབ་པ་དང་བཞིའི་དང་པོ་ལ། བྱ་བའི་རྒྱུད་ཀྱི་རྒྱུད་དེ་སྒོ་
དྲུག་ཏུ་དབྱེ་བ་དང་། དེ་གསུམ་དུ་བསྡུ་བ་དང༌། དེ་ཐབས་ཤེས་རབ་ཀྱི་
ཕྱོགས་གཉིས་སུ་བསྡུ་བ་དང་གསུམ་གྱི་དང་པོ་ལ། རིགས་དྲུག་གི་དབྱེ་བ་
དངོས། དེ་དག་གི་ཁྱད་པར། ཞར་ལ་བྱ་བའི་རྒྱུད་དུ་མ་འདུས་པའི་གསང་
སྔགས་བསྟན་པ་དང་གསུམ་གྱི་དང་པོ་ནི། ཆོ་ག་ཞིབ་མོ་ལས། པདྨ་ཆེན་
པོའི་དཀྱིལ་འཁོར་མཐའ་དག་དང་། རྡོ་རྗེའི་རིགས་དང་། དེ་བཞིན་
གཤེགས་པའི་རིགས་དང་། ནོར་བུའི་རིགས་དང་། གླང་པོ་ཆེའི་རིགས་
དང་། ཞེས་པས་ཆོས་ཐམས་ཅད་ཀྱི་དེ་བཞིན་ཉིད་རྟོགས་པའམ་དེ་བཞིན་
ཉིད་དུ་གཤེགས་པས་དེ་བཞིན་གཤེགས་པ་སྟེ་དེས་བྱིན་གྱིས་བརླབས་པའི་
གསང་སྔགས་ཀྱི་ལྷ་གཙུག་ཏོར་ལ་སོགས་པ་ནི་དེ་བཞིན་གཤེགས་པའི་་་་
རིགས། ཉོན་མོངས་པས་མ་གོས་པའི་ཐུགས་རྗེའི་སྤྱན་གྱིས་སེམས་ཅན་ལ་
གཟིགས་པ་སྤྱན་རས་གཟིགས་དབང་ཕྱུག་གིས་བྱིན་གྱིས་བརླབས་པའི་རིག་
སྔགས་ཀྱི་ལྷ་སྒྲོལ་མ་ལ་སོགས་པ་པདྨའི་རིགས། བྱང་སེམས་ཀུན་བཟང་
ལས་ཕར་ཕྱིན་དྲུག་གིས་བསྐྱེད་པའི་ཡེ་ཤེས་རྡོ་རྗེར་བྱིན་གྱིས་བརླབས་ནས་
དབང་བསྐུར་བས་ཕྱག་ན་རྡོ་རྗེ། དེས་བྱིན་གྱིས་བརླབས་པའི་གསང་སྔགས་
ཀྱི་ལྷ་ཁྲོ་བོ་ལ་སོགས་པ་རྡོ་རྗེའི་རིགས། ནོར་བུ་བཟང་པོ་ལ་སོགས་པ་ནོར་
གྱི་རྒྱུན་ཟད་མི་ཤེས་པར་བྱིན་གྱིས་བརླབས་ནས་དབུལ་བ་སེལ་བའི་ལྷ་ནོར་
བུའི་རིགས། བུ་ཚ་འཕེལ་བ་དང་ལོངས་སྤྱོད་འཕེལ་བ་རྒྱས་པའི་ལས་
འགྲུབ་པར་བྱེད་པ་བུ་ལྔ་བརྒྱ་དང་འགྲོགས་ཤིང་ཆོ་ལོ་ལྔས་རྩེ་བ་ལྔས་རྩེན་
ལ་སོགས་པ་རྒྱས་པའི་རིགས་ཏེ། འདི་ལ་གླང་པོ་ཆེའི་རིགས་དང་། བ་གླང་
གི་རིགས་ཞེས་ཀྱང་ཟེར་རོ། །ལྔ་པོ་དེ་རྣམས་མ་གཏོགས་པའི་ལྷ་དང་ལྷ་མ་
907



ཡིན་ལ་སོགས་པས་སོ་སོའི་གསང་སྔགས་ཆོ་ག་དང་བཅས་ཏེ་ཕུལ་བ་ནི་་་་་་
འཇིག་རྟེན་པའི་རིགས་སོ། །གཉིས་པ་ལ། རིགས་དྲུག་གི་ཁྱད་པར་རིགས་
པ་མདོར་བསྟན། གཙོ་བོ་རིགས་གསུམ་གྱི་ཁྱད་པར་ཞིབ་ཏུ་རྒྱས་པར་
བ ཤད་པ་གཉིས་ཀྱི་དང་པོ་ལ། དཔུང་བཟང་ལས། ལྷ་དང་ལྷ་མིན་མི་ལ་
ཕན་གདགས་ཕྱིར། །གསང་སྔགས་རིག་སྔགས་རྣམ་པ་སྣ་ཚོགས་དག །བྱེ་བ་
ཕྲག་གསུམ་དང་ནི་འབུམ་ཕྲག་ལྔ། །རིག་འཛིན་སྡེ་སྣོད་བཤད་པར་རྒྱལ་
བས་གསུངས། །ངས་ནི་གསང་བ་པ་རྣམས་གཞོམ་པ་དང་། །དབུལ་བའི་
སྡུག་བསྔལ་བསལ་བར་བྱ་བའི་ཕྱིར། །དཀྱིལ་འཁོར་བཅས་ཤིང་ཕྱག་རྒྱུར་
ལྡན་པ་ཡི། །གསང་སྔགས་བྱེ་བ་ཕྲག་བདུན་རབ་ཏུ་བཤད། །ཕོ་ཉ་བཅུ་དང་
རིག་པའི་རྒྱལ་པོ་བདུན། །དེ་བཞིན་ཕྱག་བརྙན་དྲུག་ཅུ་རྩ་བཞི་དང་། །ང་
ཡི་སྙིང་པོ་དམ་པ་བརྒྱད་རྣམས་དང་། །ཁྲོ་བོ་དྲུག་པོ་བདུད་རྩི་ཐབ་སྦྱོར་
དང༌། །རིག་པ་མཆོག་ལ་སོགས་པ་མཐུ་བོ་ཆེ། །རིག་པའི་བདག་པོ་གསང་
སྔགས་རྗེས་འབྲང་བཅས། །དེ་རྗེས་རྡོ་རྗེའི་རིགས་ནི་གང་ཡིན་པ། །དེར་ནི་
འདི་དག་ང་ཡིས་རྒྱ་ཆེར་བཤད། །གསུམ་དང་དེ་བཞིན་འབུམ་ཕྲག་ལྔ་
རྣམས་བཤད། །དེ་ཡི་རིག་སྔགས་བདག་པོ་རྟ་མགྲིན་དང་། །དེ་ཡི་མིང་ཅན་
དཀྱིལ་འཁོར་དམ་པ་གསུམ། །བཅུ་གཉིས་ཕྲག་དང་བཅུ་དྲུག་པ་དང་ནི། །
ཐོར་ཚུགས་ཅོད་པན་འདོད་པ་འབྱོར་བྱེད་དང་། །ཞལ་བཞི་དོན་ཡོད་
ཞགས་པར་བདུན་བསྟན་པ། །ས་སྟེང་གསང་སྔགས་ཉི་མ་བདུན་ལྟར་
འབར། །དེ་རྣམས་རྟ་མགྲིན་དཀྱིལ་འཁོར་གསང་སྔགས་ཏེ། །མི་ལ་མཆོག་
སྦྱིན་འཇིག་རྟེན་གསུམ་གྱིས་འདུད། །སྒྲོལ་མ་དཀར་མོ་གོས་དཀར་ཅན་མ་
དང༌། །རྣམ་གཟིགས་རལ་པ་གཅིག་མ་དཀར་ཤམ་དང་། །གྲགས་ལྡན་ཁྲོ་
908



གཉེར་ཅན་དང་འདི་དག་རྣམས། །པདྨའི་རིགས་ཀྱི་རིག་སྔགས་རྒྱལ་མོ་
མཆོག །དེ་དག་དཀྱིལ་འཁོར་སྣ་ཚོགས་གཟུགས་ཅན་དང༌། །ཕྱག་རྒྱ་རྣམ་
པ་སྣ་ཚོགས་རྣམས་དང་ལྡན། །རྒྱས་པའི་གསང་སྔགས་རྒྱུད་དུ་འོག་པག་
ཅན། །རིག་པའི་དབང་ཕྱུག་གསང་སྔགས་བདག་པོར་བསྒོམ། །དེ་ཡི་གསང་
སྔགས་མི་ལ་གྲུབ་མཆོག་སྟེར། །དེ་ལ་ལྔས་རྩེན་ཡང་ནི་མངོན་པར་དགའ། །
གནོད་སྦྱིན་དབང་ཕྱུག་དེ་དང་རྟག་མཐུན་པས། །དེ་ཡི་བཀའ་ཡིས་གསང་
སྔགས་མཆོག་རྣམས་བཤད། །ལྔས་རྩེན་གྱིས་ནི་སྟོང་ཕྲག་ཉི་ཤུ་སྟེ། །དེ་ཡི་
ཆུང་མས་དེ་ཡི་ཕྱེད་བཤད་དོ། །ནོར་གྱི་བདག་པོས་སྟོང་ཕྲག་སུམ་ཅུ་སྟེ། །
གང་པོའི་ཕ་ཡིས་ཀྱང་ནི་འབུམ་བཤད་དོ། །ལྷ་དང་ལྷ་མིན་ལ་སོགས་རྒྱལ་
བ་ལ། །དད་པ་རྣམས་ཀྱིས་གསང་སྔགས་མཐའ་ཡས་བཤད། །ཅེས་སོགས་
གསུངས་ཏེ། དེ་ལ་གསུང་པ་པོའི་ཁྱད་པར། བསྟན་བྱ་ལྷའི་ཁྱད་པར།
དགོས་ཆེད་ཀྱི་ཁྱད་པར། གཞུང་ཚད་ཀྱི་ཁྱད་པར། སྔགས་ཀྱི་ཁྱད་པར་དང་
ལྔའི་དང་པོ་ནི། དེ་བཞིན་གཤེགས་པའི་རིགས་ཀྱི་རྒྱུད་རྣམས་ནི་དེ་བཞིན་
གཤེགས་པས་གསུངས། པདྨའི་རིགས་རྣམས་སྤྱན་རས་གཟིགས་ཀྱིས། རྡོ་
རྗེའི་རིགས་རྣམས་ནི་ཕྱག་ན་རྡོ་རྗེས། ནོར་བུའི་རིགས་རྣམས་ནི་ནོར་གྱི་
བདག་པོས་ཏེ་ནོར་བུ་བཟང་པོ་དང་། གང་པོའི་ཕ་ཞེས་བྱ་བ་ལྷའི་དྲང་
སྲོང་རྣམ་ཐོས་གཉིས་ཀྱིས་བཤད། རྒྱས་པའི་རིགས་ནི་ལྔས་རྩེན་དང་དེའི་
ཆུང་མ་འཕྲོག་མ་གཉིས་ཀྱིས་བཤད། འཇིག་རྟེན་པའི་རིགས་ནི་སངས་རྒྱས་
ལ་དད་པའི་ལྷ་དང་ལྷ་མ་ཡིན་ལ་སོགས་པ་རྣམས་ཀྱིས་རང་རང་སོ་སོས་་་་་
བཤད་ཅིང་སྟོན་པས་གནང་ཞིང་རྗེས་སུ་ཡི་རང་བར་མཛད་པའོ། །གཉིས་
པ་ནི། དེ་བཞིན་གཤེགས་པའི་རིགས་ལ་གསང་སྔགས་རིག་སྔགས་རྣམ་པ་
909
，
，



E
སྣ་ཚོགས་དག་ཅེས་གསུངས་ཀྱི་དམིགས་བསལ་མ་གསུངས་པ་ལ། དེའི་
འགྲེལ་པར། གཙུག་ཏོར་རྣམས་དང་། ཡུམ་རྣམས་དང་། ཁྲོ་བོ་རྣམས་དང་།
དེ་བཞིན་ཁྲོ་མོ་དང་། ཕྱག་བརྙན་ལ་སོགས་པ་དང་། གཞན་ཡང་དེ་བཞིན་
གཤེགས་ པའི་ རིགས་ སུ་ བསྡུ་ བའི་བྱང་ ཆུབ་ སེམས་ དཔའ་ རྣམས་ དང་།
གནས་གཙང་མའི་ལྷ་རྣམས་སུ་རྣམ་གྲངས་དུ་མར་ཕྱེ་བ་དག་གོ །ཞེས་
གསུངས་པས་རིགས་ཀྱི་གཙོ་བོའམ་ཁྱབ་བདག་དེ་བཞིན་གཤེགས་པ་ནི་་་་་་
དངོས་སུ་མ་སྨོས་ཀྱང་དོན་གྱིས་གོ་བས་རྣམ་པར་སྣང་མཛད་དང་། རྣམ་
པར་སྣང་མཛད་ཆེན་པོ་དང་། ཤཱཀྱ་ཐུབ་པ་དང༌། རྣམ་གཟིགས་དང་།
གཙུག་ཏོར་ཅན་ལ་སོགས་པ་རྣམས་ཏེ། འཇམ་དཔལ་རྩ་རྒྱུད་ནས། སངས་
རྒྱས་འོད་ཀྱི་ཟླ་བ་དྲི་སྣང་བའི་དཔལ་ལ་སོགས་པ་གསུངས་པ་ལྟ་བུའོ། །
རིགས་ཀྱི་བདག་པོའམ་རིགས་པའི་རྒྱལ་པོ་ནི་འཇམ་དཔལ་གཞོན་ནུར་་་་་་་
གྱུར་པ་སྟེ། དེ་བཞིན་གཤེགས་པའི་རིགས་ཀྱི་འཁོར་ལོས་བསྒྱུར་བ་ཡིན་
ཞེས་བླ་མ་གོང་མ་རྣམས་གསུངས་སོ། །གཞན་ཡང་རིག་པའི་རྒྱལ་པོ་བདུད་
རྩི་རྡོ་རྗེ། རྡོ་རྗེ་གསུམ་གྱི་སྟོབས། མི་བརྗེད་པ་རྡོ་རྗེ། དམ་ཚིག་མཆོག རྡོ་རྗེ་
རིགས་མཛེས། དཔའ་བོ་མཆོག མི་གཡོ་བ་མཆོག བདུད་རྩི་རྩེ་མོ། ཀུན་ཏུ་
འཇུག་པ། དེ་བཞིན་གཤེགས་པའི་སྟོབས། སྤྱོད་ཡུལ་བྱིན་གྱིས་བརླབ་པ།
རབ་མཆོག་རྡོ་རྗེ། ཕྱོགས་བཅུའི་འོད། སྤྱན་གསུམ་པ། ཀུན་ནས་བསྒྲགས་
པ། རྡོ་རྗེ་འཆང་། གསང་བ་མཆོག ཞལ་བཞི་བ། གཟི་བརྗིད་སྟོབས་རྣམས་
དམ་ཚིག་གསུམ་བཀོད་ནས་གསུངས་པ་ལྟ་བུ་སྟེ། དེ་དང་རིགས་མཐུན་
པའི་རིག་པའི་རྒྱལ་པོ་ཐམས་ཅད་དོ། །ཡུམ་ནི་ཡུམ་གྱི་གཙོ་མོ་སངས་རྒྱས་
སྤྱན་ཏེ་མིང་གཞན་ནམ་མཁའི་སྤྱན་ཞེས་པ་ཡིན་ལ། གཞན་ཡང་དམ་
910



ཚིག་གསུམ་བཀོད་ལས་བཤད་པའི་རིག་པའི་རྒྱལ་མོ་ཆེན་མོ་རྩེ་མོ་ཕུན་སུམ་
ཚོགས་མ། མཐའ་ཡས་མ། ངག་གི་དབང་ཕྱུག་མ། དེ་བཞིན་གཤེགས་པའི་
རྩེ་མོ། དོན་ཡོད་མ། གཏུམ་མོ། མཉམ་པ་མེད་པ། ཐོགས་པ་མེད་པར་དོན་
ཡོད་མར་གྲུབ་མ། སྟོབས་གསུམ་མ། འཇིགས་པ་མེད་པའི་དོན་ཡོད་པའི་
འོད་ཟེར། མཉམ་པར་མེད་པའི་མཆོག་གི་སྟོབས་ཏེ་བཅུ་གསུངས་ཤིང་།
འཇམ་དཔལ་རྩ་རྒྱུད་ལས། རིག་པའི་རྒྱལ་མོའི་འདུས་པ་བརྗོད་པར་བྱ་སྟེ།
འདི་ལྟ་སྟེ། མཛོད་སྤུ་དང་ཞེས་སོགས་ཉི་ཤུ་རྩ་གཉིས་གསུངས་ལ། དེ་ལྟར་
རིག་པའི་རྒྱལ་མོ་མཐའ་ཡས་པའོ། །གཙུག་ཏོར་ནི་དམ་ཚིག་གསུམ་བཀོད་
ནས་བཞི་ལས་མ་གསུངས་ལ། རྣམ་སྣང་མངོན་བྱང་དང་། འཇམ་དཔལ་
རྩ་རྒྱུད་ཀྱི་དཀྱིལ་འཁོར་ལ་བཀོད་པའི་སྐབས་ནས་གཙུག་ཏོར་འཁོར་ལོས་
བསྒྱུར་བ་དང་། གཙུག་ཏོར་མངོན་པར་འཕྱ་བ་དང་། གཙུག་ཏོར་གདུགས་
དཀར་དང་། རྒྱལ་བའི་གཙུག་ཏོར་དང་། པདྨའི་གཙུག་ཏོར་དང་། རྣམ་
པར་རྒྱལ་བའི་གཙུག་ཏོར་དང་། གཟི་བརྗིད་ཕུང་པོའི་གཙུག་ཏོར་དང་།
གཙུག་ཏོར་མཐོན་པོ་སྟེ་བརྒྱད་གསུངས་ལ། གླེང་གཞིར་པདྨ་མཐའ་ཡས་ལ་
སོགས་པའི་ཉི་ཤུ་རྩ་ལྔ་བགྲང་ནས་དེ་ལ་སོགས་པ་མཐའ་ཡས་པ་གསུངས་
ཏེ། འདི་དག་ཀྱང་རིག་པའི་རྒྱལ་པོའི་ཁོག་ཏུ་འདུས་པར་བཤད་དོ། །
རིགས་ཀྱི་ཁྲོ་བོའི་གཙོ་བོ་ནི་གཤིན་རྗེ་གཤེད་དང་། ཁྲོ་བོ་གཙུག་ཏོར་འཁོར་
ལོས་བསྒྱུར་བ་ཡིན་ལ། དེ་དང་འབྲེལ་བའི་ཁྲོ་བོ་མཐའ་ཡས་པ་རྣམས་སོ། །
རིགས་ཀྱི་ཁྲོ་མོ་ནི་རོ་ལངས་མ་དང་། གཞན་གྱིས་མི་ཐུབ་མ་ལ་སོགས་
པའོ། །རིགས་ཀྱི་ཕོ་ཉ་ནི་དམ་ཚིག་གསུམ་བཀོད་ལས། ཤིན་ཏུ་སྟོབས།
མཆོད་ཆེན་མཆོག ཤིན་ཏུ་རྡོ་རྗེ། ཁྲོ་བོ་མེ་དཔུང་། རྡོ་རྗེ་དམ་ཚིག རྡོ་རྗེ་
911



ཆེན་པོ་མཐོང་བ་ལ་སོགས་པ་བཅུ་གསུངས་ལ། ཕོ་ཉ་མོ་ཁྲོ་མོ་ཆེན་མོ། རབ་
གཏུམ་ཆེན་མོ། མཐའ་ཡས་རྡོ་རྗེ་མ། ཕྲེང་བ་མ། རྡོ་རྗེ་ཐམས་ཅད་མ། ཤིན་
ཏུ་རྡོ་རྗེ་མ། རྡོ་རྗེ་མི་ཕམ་མ། ཡང་དག་པར་རབ་ཏུ་གནས་མ། མཉམ་པ་
མེད་པའི་གདན་མ། སྟོབས་གསུམ་གྱི་ཡན་ལག་མ། རྡོ་རྗེ་ཡན་ལག་མེད་མ་
སྟེ་བཅུ་གཅིག་གསུངས་ལ། འཇམ་དཔལ་རྩ་རྒྱུད་ནས། སྐྲ་ཅན་མ་དང་། ཉེ་
བའི་སྐྲ་ཅན་མ་ལ་སོགས་པ་བཤད་དོ། །བཀའ་ཉན་དང་། མངག་གཞུག་
དང་། ཕྱག་བརྙན་རྣམས་ནི་དོན་གཅིག་སྟེ། དེའི་གཙོ་བོ་ཁྲོ་བོ་མི་གཡོ་བ་
ཡིན་ལ། གཞན་ཡང་སྟོབས་ཆེན་ཤུགས། བཀའ་ཉན་མེ་དཔུང་། ཁ་དོག་
ཅན། གདུག་པ་མི་གཡོ་བ། དམ་ཚིག་ཅན། མི་ཕམ་པའི་སྟོབས། སྟོབས་
མཉམ་པ་མེད་པས་མཐོང་བ། མ་ཏང་ག་མྱོས་འགྲོ། མཐའ་ཡས་རྡོ་རྗེ་མི་
གཡོ་བ། མཐར་བྱེད། མཐའ་ཡས་ཏེ་བཅུ་གཉིས་དམ་ཚིག་གསུམ་བཀོད་
ནས་གསུངས་པ་ལྟ་བུའོ། །བཀའ་ཉན་མ་ནི། དེ་ཉིད་ལས། རྡོ་རྗེ་ཡན་ལག་
མ། དར་དཔྱངས་མ། གྲུབ་པ་མོ། ཤུགས་ཤིན་ཏུ་མཐའ་ཡས་མ། དེད་
དཔོན་མ། མྱོས་འགྲོ་མ། བསམ་གྱིས་མི་ཁྱབ་པའི་དཔའ་མོ། དཀར་མོ་ཚེས་
ཅན། རལ་པ་གསུམ་མ་སྟེ་དགུ་གསུངས་པ་ལྟ་བུའོ། །བྱང་ཆུབ་སེམས་
དཔའ་ནི་འཇམ་དཔལ་རྩ་རྒྱུད་དུ་དཀྱིལ་འཁོར་ལ་བཅུ་དྲུག་བཀོད་པར་་་་་
གསུངས་ཤིང་། དམ་ཚིག་གསུམ་བཀོད་དུ་ཉེར་དགུ་ལ་སོགས་པ་གསུངས་
པ་ལྟ་བུའོ། །གནས་གཙང་ལ་སོགས་པ་ནི། དེ་བཞིན་གཤེགས་པའི་རིགས་
ཀྱི་དཀྱིལ་འཁོར་དུ་དབང་བསྐུར་ཞིང་ཕྱིར་མི་ལྡོག་པའི་ས་ལ་གནས་པ་དེ་་་་
བཞིན་གཤེགས་པའི་རིགས་ཀྱི་དཀྱིལ་འཁོར་དག་ཏུ་བཀོད་པ་གནས་གཙང་
མའི་ལྷ་ལ་སོགས་པ་ནས་ཀླུ་དང་ནམ་མཁའ་ལྡིང་ལ་སོགས་པའི་བར་ཏེ།
912



རྣམ་སྣང་མངོན་བྱང་ལས། གནས་གཙང་རྣམས་ནི་བྲི་བར་བྱ། །དབང་ཕྱུག་
ཀུན་ཏུ་མེ་ཏོག་དང་། །འོད་ཀྱི་ཕྲེང་བ་ཉིད་དང་ནི། །ཡིད་མགྱོགས་དང་ནི་
རྣམ་གྲགས་ཏེ། །དེ་དག་ཐམས་ཅད་ལེགས་པར་བྲི། །ཞེས་གསུངས་པ་ལྟ་
བུའོ། །དེ་དག་ལྷ་དེ་དག་ཅི་རིགས་པར་འདུས་པའམ་རེ་རེ་བརྗོད་བྱའི་གཙོ་
བོར་བྱས་ནས་བསྟན་པའི་རྒྱུད་ནི་དེ་བཞིན་གཤེགས་པའི་རིགས་སོ། །
པདྨའི་རིགས་ལ། རིགས་ཀྱི་གཙོ་བོ་ནི་སྣང་བ་མཐའ་ཡས་ཡིན་ཞེས་བླ་མ་
རྣམས་གསུངས་ལ། སྟོན་པ་པོའམ་རིགས་ཀྱི་བདག་པོ་ནི་སྤྱན་རས་གཟིགས་
དབང་ཕྱུག་ཡིན་ལ། རིག་སྔགས་བདག་པོ་སྟེ་རིག་པའི་རྒྱལ་པོ་རྟ་མགྲིན་
ཡིན་ནོ། །དཔལ་སྡོམ་གྱི་རྒྱུད་ལ་སོགས་པ་ལས་རབ་ཏུ་གནས་པའི་དཀྱིལ་
འཁོར་འབྱུང་ངོ་ཅོག་ནི་དེའི་མིང་ཅན་གྱི་དཀྱིལ་འཁོར་ཡིན་གྱི་རྟ་མགྲིན་ཁོ་
ན་ནི་མ་ཡིན་ནོ། །རིག་པའི་རྒྱལ་པོ་ཕྱག་བཅུ་གཉིས་པ་དང་། ཕྱག་བཅུ་
དྲུག་པ་དང་། ཐོར་ཚུགས་ཅོད་པན་དང་། འདོད་པ་འབྱོར་བྱེད་དང་།
ཞལ་བཞི་པ་དང༌། དོན་ཡོད་ཞགས་པ་དང་། སྔར་བསྟན་པའི་རྟ་མགྲིན་
དང་བདུན་པོ་ནི་ས་སྟེང་དུ་སྒྲུབ་པ་པོའི་ལས་ཉོན་སྲེག་ཅིང་མངོན་པར་་་་་
མཐོ་བའི་དཔལ་འབར་བ་གསང་སྔགས་ཉི་མ་བདུན་ལྟར་འབར་བའོ། །
འཇམ་དཔལ་རྩ་རྒྱུད་ལས་ནི་རིག་པའི་རྒྱལ་པོ་པདྨའི་རིགས་ཀྱང་། འདི་ལྟ་
སྟེ། བཅོམ་ལྡན་འདས་ཕྱག་བཅུ་གཉིས་པ་དང་། ཕྱག་དྲུག་པ་དང༌། ཕྱག་
བཞི་པ་དང་། ཧ་ལ་ཧ་ལ་དང་། དོན་ཡོད་ཞགས་པ་དང་། རྟ་མགྲིན་དཀར་
པོ་དང་། མགྲིན་པ་མཐའ་ཡས་པ་དང་། མགྲིན་སྔོན་དང་། མགྲིན་བཟང་
དང་། མགུལ་བཟང་ལ་སོགས་པ་སུམ་ཅུ་རྩ་གསུམ་ཙམ་དང་། གཞན་ཡང་
མཐའ་ཡས་པ་གསུངས་སོ། །རིགས་ཀྱི་ཡུམ་ནི་གཙོ་མོ་སྒྲོལ་མ་དང་། གོས་
913



དཀར་མོ་གཉིས་ཡིན་ལ། སྒྲོལ་མ་ལ་རིགས་བདུན་ཡོད་པར། ཆོ་ག་ཞིབ་མོ་
ལས། སྒྲོལ་མ་བདུན་ནི་འདུལ་བར་འགྱུར། །ཞེས་བཤད་དོ། །དཀར་མོ་
དང་། རྣམ་པར་གཟིགས་དང་། རལ་གཅིག་མ་དང་། དཀར་ཤམ་མ་དང་།
གྲགས་ལྡན་མ་དང༌། ཁྲོ་གཉེར་ཅན་ཏེ་བརྒྱད་པདྨའི་རིགས་ཀྱི་ལྷ་མོར་
གསུངས་ཏེ། ཁྲོ་མོ་དང་། ཕོ་ཉ་མོ་དང་བཅས་པའི་གཙོ་མོ་བསྡུས་པའོ། །
རིགས་ཀྱི་ཁྲོ་བོ་ནི་ཁྲོ་བོ་དོན་ཡོད་རྒྱལ་པོ་དང་། ཁྲོ་བོ་རྟ་མགྲིན་དང་། །
མགྲིན་སྔོན་ལ་སོགས་པ། ཆོ་ག་ཞིབ་མོ་ལས། རྡོ་རྗེའི་སྐུ་དང་སྟོབས་པོ་ཆེ། །
རྟ་མགྲིན་དང་ནི་མགུལ་སྔོན་དང་། །དེ་བཞིན་རྟ་ནི་རྒོད་མའི་ཁ། །ཞེས་
སོགས་གསུངས་པ་རྣམས་ཀྱི་ནང་ནས་ཅི་རིགས་པའོ། །རིགས་ཀྱི་ཁྲོ་མོ་ནི་ཁྲོ་
གཉེར་ཅན་དང༌། རི་ཁྲོད་ལོ་མ་ཅན་ལ་སོགས་པ་སྟེ། འཇམ་དཔལ་རྩ་རྒྱུད་
ལས། རིག་པའི་རྒྱལ་མོ་དག་ལས་རི་ཁྲོད་ལོ་མ་གྱོན་པ་དང་། མྱ་ངན་ལས་
སྐྱེས་མ་དང༌། ཡིད་ལས་སྐྱེས་མ་ལ་སོགས་པའོ། །ཞེས་གསུངས་པ་ལྟར་རོ། །
རིགས་ཀྱི་ཕོ་ཉ་ནི། ཁྲོ་བོ་སྤྱི་གཙུག་འབར་བ་ལ་སོགས་པ་ཡིན་ལ། ཕོ་ཉ་མོ་
ནི། ཆོ་ག་ཞིབ་མོ་ལས། དཔེ་མེད་ཕོ་ཉ་མོ་ཉ་ནི། །འཇིག་རྟེན་དཔལ་དང་
དབྱངས་ཅན་དང་། །པདྨ་ཀོནྟི་ཨུཏྤ་ལ། །པདྨའི་སོ་ཅན་དེ་བཞིན་དུ། །ཞེས་
སོགས་བཤད་ལ། གཙོ་བོ་ནི་སྲིང་མོ་རལ་པ་གཅིག་མ་ཡིན་ལ། དེ་ནས་དཔེ་
མེད་མ་དང་། འཇིགས་མེད་མ་དང་། ལྷ་མོ་དཔལ་དང་། དབྱངས་ཅན་མ་
དང༌། པདྨའི་རིགས་མཛེས་མ་དང་། གསང་སྔགས་ཀྱི་རྗེས་སུ་འབྲང་མ་
དང༌། བཞིན་བསྒྱུར་མ་དང་། པ་སནྟི་དང་། དུང་ཅན་མ་དང་། གཏུམ་མོ་
དང་། མེ་ཏོག་སོ་དང་། མཆེ་གཙིགས་མ་དང་། གནས་མ་དང་། ཞི་བ་དང་།
མཚན་མོའི་ལྷ་མོ་དང་། སའི་ལྷ་མོ་དང༌། ལོ་ཐོག་གི་ལྷ་མོ་དང༌། འབྲས་
914



བུའི་ལྷ་མོ་རྣམས་ཆོ་ག་ཞིབ་མོ་ལས་བཤད་དོ། །རྡོ་རྗེའི་རིགས་ལ། མི་བསྐྱོད་
པ་ནི་རིགས་ཀྱི་གཙོ་བོ་ཡིན་ཞེས་བླ་མ་རྣམས་གསུང་ཞིང་། སངས་རྒྱས་
གསང་བས་ཀྱང༌། རིགས་གསུམ་ཕྱེ་ལ་རྡོ་རྗེ་སྟེ། །མི་བསྐྱོད་ཕྱག་རྡོར་བདུད་
རྩི་དང་། །མཱ་མ་ཀཱི་དང་ལུ་གུ་རྒྱུད། །ཅེས་གཙོ་བོ་ལྔ་བསྡུས་ནས་གསུངས་
སོ། །རིགས་ཀྱི་བདག་པོ་ནི་རིག་པ་མཆོག་དང༌། ལ་སོགས་པའི་སྒྲས་བསྡུས་
པ་ཕྱག་ན་རྡོ་རྗེ་དབང་བསྐུར་བའི་རྒྱུད་ནས་བཤད་པའི་གླང་པོའི་རྣ་བ་་་་
དང་། གནོད་མཛེས་དང་། བསྡིགས་སུ་རུང་དང་། འཕྲོག་བྱེད་དང་། རྡོ་
རྗེའི་ཞགས་པ་སྟེ་དེ་རྣམས་སམ། དེ་རྣམས་ཀྱི་རྗེས་སུ་འབྲང་བའི་བྱེ་བྲག་
མང་པོ་རྣམས་སོ། །སྙིང་པོ་དམ་པ་བརྒྱད་ནི། སྟོབས་པོ་ཆེའི་ཆོ་ག་ཞིབ་མོ་
དང༌། རྣམ་པར་རྒྱལ་བའི་རྒྱུད་ཆེན་པོ་ལས། ཇི་སྐད་དུ། སྙིང་པོ་ནི། ཀཱི་ལི་
ཀཱི་ལ་དང་། འགྲོ་ལྡིང་དང་། ལུས་དམར་དང་། རྡོ་རྗེ་རྣམ་པར་འཇོམས་པ་
དང༌། རྡོ་རྗེ་རྒྱ་ཆེན་དང༌། སྙིང་པོའི་མཆོག་དང་། སོག་མེད་གཏུམ་པོ་དང་།
དཔལ་ལྡན་ཞི་བར་གྲགས་པ་ཞེས་བྱ་བ་སྟེ། ལྷ་དེ་རྣམས་ཕྱག་ན་རྡོ་རྗེའི་
ཐུགས་ཀྱི་ཡོན་ཏན་གྱི་ཁྱད་པར་ལས་བརྒྱད་དུ་ཕྱེ་བའོ། །རིགས་ཀྱི་ཡུམ་ནི།
གཙོ་མོ་མཱ་མ་ཀཱི་ཡིན་ལ། རིག་མཆོག་ལས། དེ་ནས་རྡོ་རྗེ་རིགས་ཀྱི་ཡུམ། །
རིག་སྔགས་རྡོ་རྗེ་ལྕགས་ཀྱུ་བཟླས། །དེ་ནས་ཀྱང་ནི་རྩེ་མོ་ཅན། །ཞེས་པ་ལྟ་
བུ་དང་། དེའི་རིགས་སུ་གཏོགས་པ་རིག་སྔགས་ཀྱི་རྒྱལ་མོ་རྒྱལ་བ་ཅན་
དང༌། ཕྱག་རྡོར་དབང་བསྐུར་བའི་རྒྱུད་ལས་བཤད་པའི་རྡོ་རྗེ་མེ་ལྟར་རབ་
ཏུ་རྨོངས་བྱེད་མ་ལ་སོགས་པའོ། །ཁྲོ་བོ་དྲག་པོ་ནི། རིག་མཆོག་ལས་བཤད་
པའི་ཚོགས་བརྒྱད་དེ། བདུད་རྩི་ཟབ་སྦྱོར་དང་། རྨུགས་བྱེད་དང་། རྫོང་
ལྡན་དང་། མཚན་སྦྱིན་དང་། ལྕགས་ཅན་དང་། སོ་ཅན་དང་། གསེར་ཅན་
915



དང་། གཏུམ་བྱེད་དག་གོ །གཞན་ཡང་ལག་ན་རྡོ་རྗེའི་སྲས་བཅུ་དང་།
རྡོ་རྗེ་མེ་ལྟར་རབ་ཏུ་རྨོངས་བྱེད་ལས་བཤད་པ་ལྟར་རྡོ་རྗེའི་དམག་དཔོན་་་་
རྣམས་དང་། དམག་སྐྱོང་རྣམས་དང༌། ས་སྐྱོང་རྣམས་དང་བཅས་པའོ། །
རིག་པའི་རྒྱལ་པོ་བདུན་ནི། འགྲེལ་པར་ཕྱག་རྡོར་དབང་བསྐུར་བའི་རྒྱུད་
དྲངས་པར། རབ་ཏུ་གྲུབ་པ་དང་། དབུ་རྒྱན་རྩེ་གསུམ་དང་། བ་ལ་ཀཱི་ལ་ཀཱི་
ལ་དང༌། རིན་ཆེན་ཀཱི་ལི་ཀཱི་ལ་དང༌། གཟུགས་ལེགས། རྡོ་རྗེའི་ཐིག་པ་དང་།
རྡོ་རྗེ་རོལ་པའོ། །ཞེས་སོ། །རིགས་ཀྱི་ཁྲོ་མོ་ནི། རིག་མཆོག་ལས།
རིག་སྔགས་བློན་མོ་བདུན་དག་དང་། །རིག་སྔགས་ཡན་ལག་བདུན་དང་
བཅས། །འདོད་མའི་རྡོ་རྗེ་འཛིན་གྱིས་བཤད། །དང་པོ་འདོད་པའི་རྡོ་རྗེ་
མ། །རིག་སྔགས་རྡོ་རྗེ་མེ་ཏོག་བཞིན། །ལས་མཆོག་ལ་ནི་གཉིས་པ་ཡིན། །རྫུ་
འཕྲུལ་དང་ནི་སྟོབས་ལྡན་པ། །རྡོ་རྗེ་སྒྲོག་ཅེས་བྱ་བ་དང་། །འོག་པག་སེར་
མོ་གཏུམ་མོ་དང༌། །དེ་བཞིན་རྡོ་རྗེ་ཚུགས་པར་དཀའ། །རིག་སྔགས་ཆེན་མོ་
བདུན་དེ་དག །ཉི་མ་བདུན་དང་སྟོབས་མཉམ་ཞིང༌། །ཞེས་བཤད་པ་ལྟར་
ཏེ། གཙོ་མོ་ནི་རྡོ་རྗེ་ལུ་གུ་རྒྱུད་ཡིན་ནོ། །རིགས་ཀྱི་ཕོ་ཉ་ནི་ཁྲོ་བོ་འཆོལ་བ་
སྟེ། རྨེ་བརྩེགས་ཡིན་ལ། དེ་དང་ཕྱོགས་མཐུན་པའི་ཁྲོ་བོ་གཞན་རྣམས་ཀྱང་
ངོ་། །རིགས་ཀྱི་ཕོ་ཉ་མོ་བཅུ་ནི། རིག་མཆོག་ལས། དང་པོ་བློ་གྲོས་རྡོ་རྗེ་མ། །
གཉིས་པ་རྡོ་རྗེ་དྲིལ་བུ་མ། །གསུམ་པ་རྡོ་རྗེ་ནག་མོ་དང༌། །བཞི་པ་གཞན་
གྱིས་མི་ཐུབ་མ། །ལྔ་པ་རྡོ་རྗེ་རོལ་མ་དང༌། །དྲུག་པ་ཡང་ནི་རྒོད་བག་ཅན། །
བདུན་པ་རྡོ་རྗེ་ཤུགས་ཡིན་ཏེ། །བརྒྱད་པ་རྡོ་རྗེ་ཉི་མ་ཡིན། །དགུ་པ་རྡོ་རྗེ་
དབྱུག་པ་སྟེ། །དེ་ནི་སྣ་ཚོགས་གཟུགས་ཞེས་གྲགས། །བཅུ་པ་རྡོ་རྗེ་བདེན་པ་
སྟེ། །ཞེས་པ་ལྟར་རོ། །ཕྱག་བརྙན་དྲུག་ཅུ་རྩ་བཞི་ནི། ཕོ་ཉ་མོ་བཅུ་པོ་དེ་
916



----
རྣམས་ཀྱི་གཡོག་མོ་སྟེ། རིག་མཆོག་ལས། དེ་ནས་ཕོ་ཉ་མོ་ཡི་ཚོགས། །བཅུ་
བོ་རྣམས་ཀྱི་གཡོག་མོ་ནི། །ཡིད་ལས་སྐྱེས་པ་དྲུག་ཅུ་བཞི། །ཞེས་པ་ལྟར་ཏེ།
འདི་རྣམས་ཀྱི་སྔགས་རིག་མཆོག་ཏུ་བཤད་ཀྱང་མིང་གསལ་བར་མ་བྱུང་ལ།
འགྲེལ་པར། རྡོ་རྗེའི་ལྟ་བ་ལ་སོགས་པ་ཞེས་བཤད་དེ། དེ་ནི་རིག་མཆོག་ན་
བྲ་འབེབས་པའི་ལྷ་མོར་ཡོད་དོ། །ཆོས་རྗེ་ས་སྐྱ་པས། ཀྱེ་རྡོ་རྗེ་མ། དོན་ཡོད་
རྡོ་རྗེ་མ། ཞེས་པ་ལ་སོགས་པའི་མིང་བཞེད་དོ། །ནོར་བུའི་རིགས་ལ་ནོར་བུ་
བཟང་པོ་གནོད་སྦྱིན་དང་བཅས་པ་དང་། ཛམྦྷ་ལ་གནོད་སྦྱིན་བརྒྱད་དང་
བཅས་པ་དང་། ནོར་རྒྱུན་མ་གནོད་སྦྱིན་མ་བརྒྱད་དང་བཅས་པ་དང་།
རྣམ་ཐོས་སྲས་གནོད་སྦྱིན་བརྒྱད་དང་། དེད་དཔོན་ཉི་ཤུ་རྩ་བརྒྱད་སོགས་
དང་བཅས་པ་སྟེ། མདོར་ན་ནོར་ལྷ་གནོད་སྦྱིན་གྱི་ཚོགས་རྣམས་སོ། །རྒྱས་
པའི་རིགས་ལ་ལྔས་རྩེན་དང་། འཕྲོག་མ་བུ་ལྔ་བརྒྱ་དང་བཅས་པ་དང་།
སྲིན་མོ་ཆེན་མོ་བཞི་ལ་སོགས་པ་རྣམས་ཏེ། ལྔས་རྩེན་གྱི་བཙུན་མོ་འཕྲོག་མ་
ནི། མེ་ཁ་ལ་ཞེས་བྱ་བ་བོད་སྐད་དུ་བསྒྱུར་བས་འོག་པག་ཅན་རིག་པའི་
དབང་ཕྱུག་གི་གསང་སྔགས་ཐམས་ཅད་ལ་དབང་བསྒྱུར་བའི་བདག་མོར་་་་་
བསྐོས་པ་ལ། ལྔས་རྩེན་ཡང་དགའ་ཞིང་། དེའི་རིགས་སུ་གཏོགས་པའི་
གནོད་སྦྱིན་གྱི་སྡེ་དཔོན་རྣམས་ཀྱང་བློ་མཐུན་པས་འོག་པག་ཅན་འདི་དེའི་
གསང་སྔགས་ཀྱི་བདག་མོར་དབང་བསྐུར་རོ། །འཇིག་རྟེན་པའི་རིགས་ནི་
ལྷ་དང་ལྷ་མ་ཡིན་ལ་སོགས་པ་རྣམས་སོ། །གསུམ་པ་ནི། གཙོ་ཆེ་བ་ཉེ་བར་
བཟུང་ནས་དེ་བཞིན་གཤེགས་པའི་རིགས་རྣམས་ལྷ་དང་ལྷ་མ་ཡིན་དང་མི་
ལ་མཆོག་གི་དངོས་གྲུབ་ཀྱིས་ཕན་གདགས་པའི་ཆེད་དང༌། པདྨའི་རིགས་
ནི་མི་ལ་མཆོག་དམ་པ་བརྒྱད་ལ་སོགས་པ་སྦྱིན་པ་དང་། ས་འོག་ས་སྟེང་ས་
917



བླའི་འཇིག་རྟེན་གསུམ་གྱིས་འདུད་ཅིང་དབང་དུ་བྱེད་པའི་ཆེད་དང་། རྡོ་
རྗེའི་རིགས་ནི་གསང་བ་པ་གནོད་སྦྱིན་རྣམས་གདུལ་བ་དང༌། ལྷ་མ་ཡིན་
དཔལ་གྱི་སྒོ་འབྱེད་པ་དང་། གཏེར་དབྱུང་བ་ལ་སོགས་པ་དབུལ་བའི་སྡུག་
བསྔལ་བསལ་བའི་ཆེད་དང༌། ནོར་གྱི་རིགས་ནི་རྒྱུད་ལས་དངོས་སུ་མ་
གསུངས་ཀྱང་། དཔུང་བཟང་གི་འགྲེལ་པར། བསྡུས་དོན་དགྲོལ་བའི་
བརྗེད་བྱང་ལས། དཔལ་ནོར་བུ་བཟང་པོ་ལ་སོགས་པ་ནོར་གྱི་རྒྱུན་ཟད་མི་
ཤེས་པར་བྱིན་གྱིས་བརླབས་ནས་སེམས་ཅན་གྱི་དབུལ་བའི་གནོད་པ་སེལ་
ཞེས་བྱ་བའི་དོན་ཏོ། །ཞེས་པ་ལྟར་རོ། །རྒྱས་པའི་རིགས་ནི་རིག་མཆོག་ལས།
གཡུལ་དུ་རྒྱལ་བར་བྱེད་པ་དང༌། །རྒྱས་པ་ཡི་ནི་ལས་རྣམས་དང་། །རྩོད་པ་
དང་ནི་འཐབ་པ་དང༌། །བསྲུང་བའི་ལས་དང་དབང་སྒྲུབ་དང་། །བག་མ་
དག་ནི་ལེན་པ་ལ། །ཞེས་འོག་པག་ཅན་གྱི་བྱེད་ལས་སུ་བཤད་པ་དེ་རྣམས་
ཀྱི་ཆེད་དུའོ། །འཇིག་རྟེན་པའི་རིགས་ནི་རང་རང་སོ་སོའི་སྐབས་ཀྱི་དགོས་
ཆེད་དུ་དོན་གྱིས་གོ་བར་བྱའོ། །བཞི་པ་ནི། དེ་བཞིན་གཤེགས་པའི་རིགས་
དང་། པདྨའི་ལ་བྱེ་བ་ཕྲག་གསུམ་གསུམ་དང་། འབུམ་ཕྲག་ལྔ་ལྔ། རྡོ་རྗེའི་
རིགས་ལ་བྱེ་བ་ཕྲག་བདུན། ནོར་གྱི་རིགས་ལ་འབུམ་དང་སུམ་ཁྲི། རྒྱས་
པའི་རིགས་ཁྲི་ཕྲག་ཕྱེད་དང་གསུམ། འཇིག་རྟེན་པའི་རིགས་ལ་མཐའ་ཡས་
ཤིང་། དེ་རྣམས་ཤོ་ལོ་ཀའི་གྲངས་ཡིན་པར་དཔུང་བཟང་འགྲེལ་པར་
བཤད་དོ། །ལྔ་པ་ནི། དཔུང་བཟང་ལས། སྲིད་གསུམ་ནང་ན་རྒྱལ་བ་དཀོན་
མཆོག་སྟེ། །དེ་ཡི་འོག་ཏུ་དེ་ལས་བྱུང་བའི་ཆོས། །དེ་ཡི་དགེ་འདུན་སྐྱེས་
ཆེན་བརྒྱད་པོ་སྟེ། །སྲིད་པ་གསུམ་ན་དཀོན་མཆོག་གསུམ་པོ་གཙོ། །སྲིད་
གསུམ་བསོད་ནམས་རྣམ་འཕེལ་རྒྱུད་ཡིན་པས། །དངོས་གྲུབ་འདོད་པས་
918



གསང་སྔགས་མགོ་ལ་གདོན། །བསོད་ནམས་ཆེ་དང་ལོག་འདྲེན་རྨོངས་བྱའི་
ཕྱིར། །ཕྱག་ན་རྡོ་རྗེ་གཏུམ་མཆོག་ཕྱག་འཚལ་ཞེས། །གསང་སྔགས་རྣམས་
ཀྱི་མགོ་ལ་སྦྱར་བར་བྱ། །གནོད་སྦྱིན་མགོན་པོ་ངས་ནི་བཤད་པ་ཡིན། །ནོར་
གྱི་རིགས་དང་པདྨའི་རིགས་ལ་ཡང་། །རང་གི་གསང་སྔགས་བདག་པོར་
ལྡན་པར་བྱ། །ཞེས་གསུངས་པས་དེ་བཞིན་གཤེགས་པའི་རིགས་རྣམས་ལ་
གསང་སྔགས་ཀྱི་འཁོར། ན་མོ་རཏྣ་ཏྲ་ཡ་ཡ། ཞེས་སམ། ན་མོ་བུདྡྷ་ཡ། ན་
མོ་དྷརྨཱ་ཡ། ན་མཿ སཾ་གྷཱ་ཡ། ཞེས་སོགས་དཀོན་མཆོག་གསུམ་ལ་ཕྱག་འཚལ་
བའི་ཚིག་ཕལ་ཆེར་ལ་ཡོད་ཅིང་མེད་པ་རྣམས་ལའང་སྦྱར་དགོས་པར་
བཤད་དེ། འདི་ནི་རིགས་ལྔ་པོ་ཐམས་ཅད་ཀྱིའང་ཐོག་མར་འོང་ངོ་། །
པདྨའི་རིགས་ལ་ལྷག་པོར། ན་མོ་ཨཱརྱ་ཝ་ལོ་ཀི་ཏེ་ཤྭ་རཱ་ཡ། བོ་དྷི་ས་ཏྭཱ་ཡ།
མ་ཧཱ་ས་ཏྭཱ་ཡ། མ་ཧཱ་ཀ་རུ་ཎི་ཀཱ་ཡ། ཞེས་སོགས་སྤྱན་རས་གཟིགས་དབང་
ཕྱུག་ལ་ཕྱག་འཚལ་བའི་ཚིག་གིས་ཐོག་དྲངས་པའོ། །རྡོ་རྗེའི་རིགས་ལ། ན་
མ ཙཎྜ་བཛྲ་པཱ་ན་ཡེ། ཞེས་སོགས་ཕྱག་རྡོར་ལ་ཕྱག་འཚལ་བའི་ཚིག་གིས་
ཐོག་དྲངས་པའོ། །ནོར་གྱི་རིགས་ལ། ཨོཾ་ན་མོ་མ་ཎི་བྷ་དྷཱ་ཡ། མ་ཧཱ་ཡཀྵ་སེ་
ན་པ་ཏ་ཡེ་ཞེས་སོགས་ནོར་བུ་བཟང་པོ་དང་། ན་ཌཱ་ཀུ་བེ་རཱ་ཡ་ཞེས་སོགས་
རྣམ་ཐོས་ལ་ཕྱག་འཚལ་བའི་ཚིག་གིས་ཐོག་དྲངས་པའོ། །རྒྱས་པའི་རིགས་
ལ། ན་མ པཉྩི་ཀཱ་ཡེ་ཞེས་པས་ལྔས་རྩེན་དང་། ན་མོ༔ མེ་ཁ་ལཱ་ཡ་ཞེས་པས་
འོག་པག་ཅན་ལ་ཕྱག་འཚལ་བའི་ཚིག་གིས་ཐོག་དྲངས་པའོ། །འཇིག་རྟེན་
པའི་རིགས་ལ་ནི་རང་རང་གི་བདག་པོ་ལ་ཕྱག་འཚལ་བ་སྟེ་མཐའ་གཅིག་
ཏུ་མ་ངེས་སོ། །
གཉིས་པ་ལ། རིགས་གསུམ་སོ་སོའི་ཁྱད་པར། སོ་སོའི་ནང་ཚན་གྱི་
919



ལྷའི་ཁྱད་པར་དང་གཉིས་ཀྱི་དང་པོ་ལ། དཀྱིལ་འཁོར་བྲི་བའི་གནས་ཀྱི་
ཁྱད་པར་དང་། ས་སྦྱང་བའི་ཁྱད་པར་དང༌། ཚེས་གྲངས་ཀྱི་ཁྱད་པར་དང་།
དཀྱིལ་ཆོག་གི་སྐབས་ཀྱི་ལས་ཐམས་ཅད་པའི་ཁྱད་པར་དང་། དཀྱིལ་
འཁོར་དུ་དགོད་པའི་ལྷའི་ཁྱད་པར་དང་། བར་ཆད་བསྲུང་བ་དང་ལྷ་སྤྱན་
དྲང་བའི་ཁྱད་པར་དང་། དཀྱིལ་འཁོར་མཆོད་པའི་རྫས་ཀྱི་ཁྱད་པར་དང་།
དཀྱིལ་འཁོར་དུ་མེ་ཏོག་ལྟུང་བའི་ཁྱད་པར་དང༌། དཀྱིལ་འཁོར་དུ་དབང་
བསྐུར་ཐོབ་པའི་ཁྱད་པར་དང་། དབང་ཐོབ་ནས་རིག་སྔགས་སྒྲུབ་པའི་
གནས་ཀྱི་ཁྱད་པར་དང་། འགྲུབ་པའི་དུས་ཀྱི་ཁྱད་པར་དང་། དངོས་གྲུབ་
སྒྲུབ་པའི་ཁྱད་པར་དང་། བཟླས་བརྗོད་བྱེད་པའི་བགྲང་ཕྲེང་གི་ཁྱད་པར་
དང༌། རྫས་སྒྲུབ་པའི་ཆོ་གའི་ཁྱད་པར་དང༌། གྲུབ་པའི་འབྲས་བུའི་ཁྱད་
པར་དང་བཅོ་ལྔའི་དང་པོ་ནི། གསང་བ་སྤྱིའི་རྒྱུད་ལས། དེ་བཞིན་གཤེགས་
པའི་དཀྱིལ་འཁོར་ནི། །གནས་ནི་བཟང་པོ་གཞན་དུ་ཡང་། །མཁས་པ་ཡིས་
ནི་ཁྱད་པར་དུ། །ཐམས་ཅད་བསྒྲུབ་པར་བྱ་བ་ཡིན། །རབ་ཏུ་གནས་སོགས་
དཀྱིལ་འཁོར་ཀུན། །མཁས་པ་ཡིས་ནི་ཁྱད་པར་དུ། །པདྨའི་མཚོ་ཡི་ཉེ་
འཁོར་དུ། །ཆོ་ག་བཞིན་དུ་བྲི་བར་བྱ། །རི་ཡི་རྩེ་མོར་མཁས་པ་ཡིས། །མདོ་
ལས་བྱུང་བའི་ཆོ་ག་བཞིན། །རྣམ་པར་གནོན་སོགས་དཀྱིལ་འཁོར་ཀུན། །
ཁྱད་པར་དུ་ནི་བྲི་བར་བྱ། །རྣམ་པར་ངེས་པའི་གནས་འདི་ནི། །ཁྱད་པར་
དུ་ནི་བསྟན་པ་ཡིན། །ཞེས་བྱིན་གྱིས་བརླབས་པའི་གནས་བཟང་པོར་དེ་
བཞིན་གཤེགས་པའི་རིགས། མཚོ་འགྲམ་དུ་པདྨའི་རིགས། རི་རྩེར་རྡོ་རྗེའི་
རིགས་ཀྱི་དཀྱིལ་འཁོར་བྲིའོ། །གཉིས་པ་ནི། སྤྱི་རྒྱུད་ལས། གཞན་གྱིས་མི་
ཐུབ་ལ་སོགས་པ། །རྒྱལ་བའི་གཙུག་ཏོར་ཉིད་ཀྱིས་སྦྱངས། །ཕྱག་ན་པདྨའི་
920



དཀྱིལ་འཁོར་ཀུན། །ས་གཞི་སྦྱང་བར་བྱ་བ་ནི། །ཞི་བ་འདྲེན་པ་ཞེས་བྱ་
ཡི། །དཔལ་མོས་ཆོ་ག་བཞིན་དུ་སྦྱང་། །ཕྱག་ན་རྡོ་རྗེའི་དཀྱིལ་འཁོར་
རྣམས། །ཁྱད་པར་དུ་ནི་ཁྲོ་བོས་སྦྱང་། །ཞེས་པས། རྒྱལ་བའི་གཙུག་ཏོར་
དང༌། དཔལ་མོ་དང་། ཁྲོ་མོ་གནོད་མཛེས་རྣམས་ཀྱིས་ས་སྦྱངས་པའོ། །
གསུམ་པ་ནི། སྤྱི་རྒྱུད་ལས། ཚེས་ལྔའམ་ཡང་ན་ཚེས་བདུན་ནམ། །ཟླ་བ་ཉ་
ལ་ཁྱད་པར་དུ། །ཕྱག་ན་པདྨའི་དཀྱིལ་འཁོར་གྱི། །ཆོ་ག་རྣམས་ནི་བྱ་བར་
ཤིས། །ས་ཡི་འོག་གི་དཀྱིལ་འཁོར་དང་། །དྲག་ཤུལ་གྱི་ནི་ལས་རྣམས་
དང་། །ཁྲོ་བོ་རྣམས་ཀྱི་དཀྱིལ་འཁོར་གང་། །དེ་དག་མར་ངོ་ལ་ཡང་བྲི། །ཟླ་
བ་ཉ་ལ་ཁྱད་པར་དུ། །རྒྱལ་བའི་དཀྱིལ་འཁོར་བྲི་བར་ཤིས། །ཞེས་པ་ལྟར་
རོ། །བཞི་པ་ནི། སྤྱི་རྒྱུད་ལས། རྒྱལ་བའི་རིགས་ལས་རིག་སྔགས་རྒྱལ། །
འཁོར་ལོས་བསྒྱུར་བས་ཡི་གེ་གཅིག །པདྨའི་རིགས་ལ་རིག་སྔགས་རྒྱལ། །རྟ་
མགྲིན་ཡི་གེ་བཅུ་པའོ། །རྡོ་རྗེའི་རིགས་ལ་རིག་སྔགས་རྒྱལ། །དེ་བཞིན་
གནོད་མཛེས་མཐུ་བོ་ཆེ། །ཡི་གེ་ཧཱུྃ་ནི་བཞི་དང་ལྡན། །ལས་རྣམས་ཀུན་ལ་
རབ་ཏུ་གྲགས། །ཁྲོ་བོ་བདུད་རྩི་ཐབ་སྦྱོར་ནི། །རིགས་གསུམ་དག་ནི་སྤྱི་ལ་
ཡང་། །ཞེས་པས། །སློབ་མ་ལྷག་གནས་ཀྱི་སྐབས་སུ་རིགས་ཀྱི་ཁྲོ་བོས་བསྲུང་
བ་ལ་དེ་བཞིན་གཤེགས་པའི་རིགས་ལ་གཙུག་ཏོར་འཁོར་ལོས་བསྒྱུར་བ།
པདྨའི་རིགས་ལ་རྟ་མགྲིན། རྡོ་རྗེའི་རིགས་ལ་གནོད་མཛེས། ཐུན་མོང་དུ་
བདུད་རྩི་འཁྱིལ་བས་བསྲུང་ངོ༌། །ལྔ་པ་ནི། སྤྱི་རྒྱུད་ལས། དེ་ལས་སངས་
རྒྱས་བཅོམ་ལྡན་གྱི། །ཕྱག་རྒྱ་གཙུག་ཏོར་གོ་རིམ་བཞིན། །ཡིད་ལ་དེ་ཡི་
སྔགས་ཟློས་ཤིང་། །ཕྱེ་མ་དཀར་པོས་བྲི་བར་བྱ། །འཕགས་པ་སྤྱན་རས་
གཟིགས་དབང་གི། །ཕྱག་རྒྱ་པདྨ་རབ་ཏུ་བསྒྲགས། །ཕྱག་ན་རྡོ་རྗེའི་ཕྱག་རྒྱ་
921



་
ནི། །རྡོ་རྗེ་རྣོན་པོ་རྩེ་གསུམ་འབར། །ལྷ་རྣམས་གཞན་གྱི་ཕྱག་རྒྱ་ནི། །ལུང་
ལས་ཇི་སྐད་བཤད་པ་བཞིན། །ཞེས་རིགས་བསྡུས་པའི་ཕྱག་རྒྱ་འགོད་ཚུལ་
དང༌། རིགས་སོ་སོའི་དཀྱིལ་འཁོར་ཀུན་ལ་དངོས་སུ་མ་སྨོས་ཀྱང་མེད་ཁ་
མེད་དུ་དགོད་དགོས་པའི་ལྷའི་ཁྱད་པར་ནི། སྤྱི་རྒྱུད་ལས། མཛོད་སྤུ་དང་
ནི་མདུང་ཐུང་དང༌། །འཁོར་ལོས་བསྒྱུར་བ་ཆེར་འབྱུང་བཅས། །རིག་
སྔགས་ཆེན་མོ་སྤྱན་དང་ནི། །ཡིད་བཞིན་ནོར་བུ་རྒྱལ་མཚན་དང༌། །མངག་
གཞུག་བརྩོན་འགྲུས་ཆེན་པོ་དང་། །དེ་བཞིན་གཞན་གྱིས་མི་ཐུབ་པ། །དེ་
བཞིན་གཤེགས་པའི་རིགས་དག་གི། །དཀྱིལ་འཁོར་ཀུན་ལ་དགོད་པར་བྱ། །
གྲགས་ལྡན་མ་དང་དཀར་ཆེན་མོ། །དེ་བཞིན་གོས་དཀར་ཅན་དང་ནི། །རྟ་
མགྲིན་དང་ནི་རལ་པ་གཅིག །སྒྲོལ་མ་ཀར་ཤམ་དཔལ་མོ་ཆེ། །འདོད་པ་
འབྱོར་བྱེད་གསང་སྔགས་དག །འཕགས་པ་སྤྱན་རས་གཟིགས་དབང་གི། །
དཀྱིལ་འཁོར་མ་ལུས་པ་རྣམས་སུ། །མཁས་པས་ཆོ་ག་བཞིན་དུ་དགོད། །རྡོ་
རྗེ་ལྕགས་ཀྱུ་ཁུ་ཚུར་དང་། །རིག་པའི་རྒྱལ་པོ་ཕྱག་རྒྱུར་བཅས། །ཁྲོ་བོ་ཆེན་
པོ་ཐབ་སྦྱོར་དང་། །གོམ་པ་འདོར་བ་ཉིད་དང་ནི། །རྡོ་རྗེ་ལུག་རྒྱུད་བེ་ཅོན་
དང་། །ཁྲོ་བོ་འཆོལ་པ་ཞེས་བྱ་དག །ཕྱག་ན་རྡོ་རྗེའི་དཀྱིལ་འཁོར་དུ། །མ་
སྨོས་ཀྱང་ནི་དེ་དག་དགོད། །ཅེས་གསུངས་སོ། །དྲུག་པ་ནི། དཀྱིལ་འཁོར་
འབྲི་བའི་ཚེ་ལྟས་ངན་བྱུང་ན། ཞི་བའི་སྦྱིན་སྲེག་བྱ་བ་ལ། སྤྱི་རྒྱུད་ལས། དེ་
བཞིན་གཤེགས་པའི་རིགས་ལ་ནི། །སངས་རྒྱས་སྤྱན་གྱིས་ཞི་བར་བྱ། །
པདྨའི་རིགས་ལ་གྲགས་ལྡན་མ། །རྡོ་རྗེའི་རིགས་ལ་མཱ་མ་ཀཱི། །རིགས་གསུམ་
དག་ནི་སྤྱི་ལ་ཡང་། །རིག་སྔགས་ཆེན་མོ་མཱ་མ་ཀཱི། །བློ་དང་ལྡན་པས་ལས་
ཀུན་ལ། །དེ་བས་དེས་ན་ཞི་བར་བྱ། །ཞེས་གསུངས་ཤིང་། རྡུལ་ཚོན་དུ་ལྷ་
922



་
སྤྱན་དྲང་བ་ལ་རང་རང་གི་རིགས་ཀྱི་ཁྲོ་བོའམ་ཡུམ་གྱིས་སྤྱན་དྲང་བར། སྤྱི་
རྒྱུད་ལས། མཁས་པས་དེ་བཞིན་གཤེགས་རིགས་ལ། །འཁོར་ལོས་བསྒྱུར་
བས་སྤྱན་དྲང་ངོ༌། །ཡང་ན་སྤྱན་དྲང་ཆོ་ག་ནི། །སངས་རྒྱས་སྤྱན་གྱིས་བྱར་
ཡང་རུང༌། །ཕྱག་ན་པདྨའི་རིགས་ཀུན་ལ། །རིག་པའི་རྒྱལ་པོས་སྤྱན་དྲང་
བྱ། །ཡང་ན་སྤྱན་དྲང་ཆོ་ག་ལ། །དཔལ་མོ་ལས་ཀུན་བྱེད་པས་བྱ། །མཁས་
པས་རྡོ་རྗེ་འཛིན་རིགས་ལ། །གནོད་མཛེས་ཞེས་བྱའི་གསང་སྔགས་སམ། །
མ་ཡེངས་པར་ནི་མཱ་མ་ཀཱིས། །སྤྱན་དྲང་བ་ཡི་ཆོ་ག་བྱ། །ཞེས་སོ། །བདུན་པ་
ནི། ལེགས་གྲུབ་ལས། སྣ་མ་དེ་བཞིན་གཤེགས་རིགས་ལ། །པདྨ་པདྨའི་
རིགས་ལ་ཤིས། །ཨུཏྤལ་སྔོན་པོ་རྡོ་རྗེ་ཡི། །རིགས་ལ་མཆོག་ཏུ་བསྒྲགས་པ་
ཡིན། །ཞེས་པ་ལ་སོགས་མེ་ཏོག་དང་། བདུག་སྤོས་དང་། དྲི་ཆབ་དང་།
མར་མེ་དང༌། ལྷ་བཤོས་རྣམས་ལ་ཁྱད་པར་རྒྱ་ཆེར་གསུངས་སོ། །བརྒྱད་པ་
ནི། སྤྱི་རྒྱུད་ལས། སངས་རྒྱས་བཅོམ་ལྡན་འདས་ལ་ནི། །གང་གི་མེ་ཏོག་
བབས་གྱུར་པ། །དེ་ལ་རིགས་གསུམ་གསང་སྔགས་ཀུན། །གདོན་མི་ཟ་བར་
འགྲུབ་པར་འགྱུར། །པདྨ་འཛིན་ལ་རིགས་གཉིས་འགྲུབ། །རྡོ་རྗེ་འཛིན་པས་
རང་རིགས་འགྲུབ། །ཅེས་སོ། །དགུ་པ་ནི། སྤྱི་རྒྱུད་ལས། དེ་བཞིན་གཤེགས་
རིགས་དཀྱིལ་འཁོར་དུ། །གང་ཞིག་ལེགས་པར་དབང་བསྐུར་བ། །དེ་ནི་
རིགས་རྣམས་གསུམ་ཆར་གྱི། །དཀྱིལ་འཁོར་ལ་སོགས་སློབ་དཔོན་འགྱུར། །
འཕགས་པ་སྤྱན་རས་གཟིགས་དབང་གི། །དཀྱིལ་འཁོར་དུ་ནི་དབང་བསྐུར་
བ། །དེ་ནི་རིགས་གཉིས་དཀྱིལ་འཁོར་གྱི། །སློབ་དཔོན་དུ་ནི་དབང་བསྐུར་
འགྱུར། །ཕྱག་ན་རྡོ་རྗེ་གཟི་ཆེན་གྱི། །དཀྱིལ་འཁོར་དུ་ནི་དབང་བསྐུར་བ། །
དེ་ནི་རྡོ་རྗེའི་རིགས་གཅིག་གི། །དཀྱིལ་འཁོར་གྱི་ནི་སློབ་དཔོན་འགྱུར། །
923



ཞེས་སོ། །བཅུ་པ་ནི། འཇམ་དཔལ་རྩ་རྒྱུད་ལས། རྒྱལ་བའི་རིགས་ཀྱི་སྔགས་
དག་ནི། །བྱང་གི་ཕྱོགས་སུ་འགྲུབ་པ་ཡིན། །པདྨོའི་རིགས་ལས་བྱུང་བའི་
སྔགས། །དེ་ནི་ཤར་གྱི་ཕྱོགས་སུ་འགྲུབ། །ལྷོ་ཡི་ཕྱོགས་སུ་གནས་པ་ལ། །རྡོ་
རྗེའི་རིགས་ནི་འགྲུབ་པར་འགྱུར། །ནུབ་ཕྱོགས་སུ་ནི་མཛོད་འགྲུབ་
གསུངས། །ཕྱོགས་མཚམས་དག་ནི་རིན་ཆེན་རིགས། །དེ་བཞིན་ནུབ་བྱང་
མཚམས་སུ་ནི། །དེ་དག་འགྲུབ་པར་རབ་ཏུ་བརྟགས། །ལྷོ་ནུབ་ཀྱི་ནི་
མཚམས་དག་ཏུ། །ཉན་ཐོས་རྣམས་ནི་གཟི་བརྗིད་ཆེ། །དེ་དག་རིགས་སུ་
སྣང་བ་ནི། །དེར་གནས་པ་ལ་འགྲུབ་པར་འགྱུར། །བྱང་ཤར་དག་གི་ཆ་དག་
ཏུ། །རང་རྒྱལ་རྣམས་སུ་ཡང་དག་འབྱུང་། །རིགས་ནི་འཇིག་རྟེན་ཀུན་གྱིས་
མཆོད། །དེ་དག་དེར་ནི་གྲུབ་པ་ཡིན། །ཞེས་རིགས་བརྒྱད་གསུངས་ཀྱང་
ཉན་ཐོས་དང་རང་སངས་རྒྱས་ནི་བསྡུ་ན་དེ་བཞིན་གཤེགས་པའི་ཁོངས་སུ་
བསྡུའོ། །བཅུ་གཅིག་པ་ནི། འཇམ་དཔལ་རྩ་རྒྱུད་ལས། རྒྱལ་བའི་རིགས་ཀྱི་
སྔགས་གྲུབ་པ། །སངས་རྒྱས་རྣམས་ལ་མངོན་འབྱུང་བའོ། །པདྨ་རྡོ་རྗེའི་
རིགས་དག་ནི། །སངས་རྒྱས་རྣམས་ཀྱི་བར་མའི་སྡེ། །གཞན་གྱི་དུས་སུ་
སྔགས་དག་ནི། །དེ་ལས་གཞན་པའི་རིགས་འགྲུབ་ཡིན། །ཞེས་སོ། །བཅུ་
གཉིས་པ་ནི། ལེགས་གྲུབ་ལས། བདེ་བར་གཤེགས་པས་ཞི་བ་བྱ། །རྒྱས་པ་
པདྨའི་རིགས་སྐྱེས་ཀྱིས། །རྡོ་རྗེའི་རིགས་སྐྱེས་གསང་སྔགས་ཀྱིས། །དྲག་ཤུལ་
སྤྱད་པའི་ལས་རྣམས་བྱ། །ཞེས་སོ། །བཅུ་གསུམ་པ་ནི། ལེགས་གྲུབ་ལས།
རྒྱལ་བའི་རིགས་ལ་བོ་དེ་ཙེ། །སྔགས་ཀྱི་ནོར་བུ་རབ་ཏུ་བསྒྲགས། །པདྨའི་
རིགས་ལ་པདྨའི་སྙིང་། །རྡོ་རྗེའི་རིགས་ལ་རུ་རག་ཤ །ཞེས་ཏེ། ཕྲེང་བ་བྱིན་
གྱིས་རློབ་པའི་སྔགས་ཀྱང་དེ་ཉིད་ནས་སོ་སོར་གསུངས་སོ། །བཅུ་བཞི་པ་ནི།
924



་་
ལེགས་གྲུབ་ལས། དབུས་སུ་ཆོས་ཀྱི་འཁོར་ལོ་དང་། །ཐོག་མར་རྒྱལ་པོ་ལྔ་
རྣམས་དགོད། །ཅེས་སོགས་ནས། དཀྱིལ་འཁོར་ཆོ་ག་བསྟན་པ་འདི། །དེ་
བཞིན་གཤེགས་པའི་རིགས་ཀྱིས་གསུངས། །ཞེས་སོགས་དང་། དབུས་སུ་
པདྨ་བྲིས་ནས་ཀྱང་། །དང་པོར་ཤར་གྱི་ཕྱོགས་སུ་ནི། །འདོད་པ་འབྱོར་བྱེད་
དགོད་པར་བྱ། །དེ་ནས་གསང་སྔགས་རྒྱལ་པོ་དྲུག །དེ་ཡི་འོག་ཏུ་གོས་
དཀར་ཅན། །སྒྲོལ་མ་བདུན་དང་དཔའ་མོ་བདུན། །རིག་པའི་རྒྱལ་མོ་དྲག་
ལྡན་མ། །སྒོ་ཁར་རིག་སྔགས་རལ་པ་གཅིག །རྟ་མགྲིན་ཡང་ནི་དགོད་པར་
བྱ། །ཞེས་སོགས་དང་། །དབུས་སུ་རྡོ་རྗེ་བྲིས་ནས་ཀྱང་། །ཤར་དུ་རིག་
སྔགས་རྒྱལ་པོ་ནི། །ལེགས་པར་འགྲུབ་བྱེད་ཐོག་མར་དགོད། །དེ་ནས་དེ་ཡི་
ངོས་གཉིས་སུ། །རིག་སྔགས་རྒྱལ་པོ་གཉིས་བྲིས་ཏེ། །རིན་ཆེན་རྡོ་རྗེ་གནམ་
ལྕགས་དང་། །གཡོན་དུ་རྡོ་རྗེ་ཁུ་ཚུར་རོ། །བཀོད་ནས་དེ་ཡི་ངོས་གཉིས་
སུ། །ཀཱི་ལི་དང་ནི་གནོད་མཛེས་དགོད། །རྡོ་རྗེ་རྡོ་རྗེ་དབྱུག་པ་དང་། །ཐོ་བ་
དང་ནི་ལུ་གུ་རྒྱུད། །རིན་ཆེན་རྡོ་རྗེ་ལྕགས་ཀྱུ་མ། །མཱ་མ་ཀཱི་ཡང་ཡོངས་སུ་
དགོད། །རྒྱལ་པོ་བློན་སོགས་ཕོ་ཉ་མོ། །རྡོ་རྗེ་བློ་གྲོས་ལ་སོགས་དང་། །
དབང་ཕྱུག་ཆེན་པོ་ཆུང་མར་བཅས། །ནོར་བདག་གནོད་སྦྱིན་ལྷན་ཅིག་
ཏུ། །ལས་ཀུན་བྱེད་པའི་ཕྱི་རོལ་ཏུའོ། །ཕྱི་རོལ་ཕྱག་ན་རྡོ་རྗེའི་རིགས། །
འཁྲུངས་འདོད་པ་ཡི་རིག་སྔགས་དང་། །འབྱུང་པོ་ཤ་ཟ་སྲིན་པོ་དང༌། །
གྲུབ་པ་གནོད་སྦྱིན་ལྟོ་འཕྱེ་ཆེ། །ཕྱོགས་མཚམས་སྐྱོང་བའི་ལྷ་རྣམས་དག །
ཐམས་ཅད་གོ་རིམ་བཞིན་དུ་དགོད། །ཅེས་དཀྱིལ་འཁོར་སོ་སོར་བཀོད་
པའི་དབུས་སུ་རྗེས་བཞག་ནས་སྒྲུབ་པའི་ཚུལ་སོ་སོར་གསུངས་པའོ། །བཅོ་
ལྔ་པ། དེ་བཞིན་གཤེགས་པའི་རིགས་བསྒྲུབས་ན་རིགས་གསུམ་གའི་དངོས་
925



，
གྲུབ་འགྲུབ། པདྨའི་རིགས་བསྒྲུབས་ན་པདྨ་དང༌། རྡོ་རྗེའི་རིགས་གཉིས་ཀྱི་
དངོས་གྲུབ་འགྲུབ། རྡོ་རྗེའི་རིགས་བསྒྲུབས་ན་དེ་ཉིད་ཀྱི་དངོས་གྲུབ་འགྲུབ་
པར་མེ་ཏོག་ཕོག་པའི་རིགས་པས་ཤེས་སོ། །
གཉིས་པ་ལ། ལྷའི་ཁྱད་པར། སྔགས་ཀྱི་ཁྱད་པར། ལྷ་དང་སྔགས་སྒྲུབ་
པའི་འབྲས་བུའི་ཁྱད་པར་དང་གསུམ་གྱི་དང་པོ་ནི། རིགས་གང་ཡིན་ཡང་
སངས་རྒྱས་ཀྱི་སྐུ་སྟོད་ཀྱི་ཆ་ལས་བྱུང་བའི་ལྷས་དངོས་གྲུབ་རབ་དང་། རྐེད་
པའི་ཆ་ལས་བྱུང་བའི་ལྷས་དངོས་གྲུབ་འབྲིང་དང་། སྐུ་སྨད་ཀྱི་ཆ་ལས་བྱུང་
བའི་ལྷས་དངོས་གྲུབ་ཐ་མ་འགྲུབ་ཅིང་དེ་རེ་རེ་ལའང་རབ་འབྲིང་གསུམ་་་
གསུམ་དུ་ཡོད་དེ། ལེགས་གྲུབ་ལས། རོ་སྟོད་ལས་བྱུང་མཆོག་ཡིན་ཏེ། །ལྟེ་
བ་མན་ཆད་ཐ་མ་ཡིན། །བར་གྱི་ལུས་ལས་བྱུང་བ་ཡི། །སྔགས་ཀྱིས་དངོས་
གྲུབ་འབྲིང་བསྟན་ནོ། །རབ་དང་འབྲིང་དང་ཐ་མ་ཡང་། །རྣམ་པར་རྟོག་
པའི་མཐུ་དག་ལས། །དངོས་གྲུབ་རྣམ་པ་གསུམ་རྣམས་སུ། །གསང་སྔགས་
ཆོ་ག་མཁས་པས་བཤད། །ཅེས་སོ། །ཡང་རིགས་གང་ཡིན་ཡང་རིགས་ཀྱི་
བདག་པོ་དང་ཡུམ་གྱིས་དངོས་གྲུབ་རབ། ཁྲོ་བོ་ཁྲོ་མོ་ལ་སོགས་ཀྱིས་འབྲིང་།
ཕོ་ཉ་དང་མངག་གཞུག་ཕོ་མོ་སོགས་ཀྱིས་ཐ་མ་སྟེ། དེ་ཉིད་ལས། དེ་ལ་
དངོས་གྲུབ་རབ་ལ་ནི། །རིག་སྔགས་བདག་པོ་ཡིན་པར་ཤེས། །མཁས་པས་
ཤིན་ཏུ་ཐ་མ་ལ། །མངག་གཞུག་སོགས་ལས་ཤེས་པར་བྱ། །ཞེས་སོ། །ཡང་
རིགས་གང་ཡིན་ཡང་ཡུམ་གྱིས་ཞི་བ། རིགས་ཀྱི་བདག་པོས་རྒྱས་པ། ཁྲོ་བོ་
ཁྲོ་མོས་མངོན་སྤྱོད། ཕོ་ཉ་ཕོ་མོས་གདོན་དབབ་པ་ལ་སོགས་པའི་ལས་ཕྲན་
ཚེགས་འགྲུབ་སྟེ། དེ་ཉིད་ལས། རིག་སྔགས་རྒྱལ་པོས་རྒྱས་པ་བྱ། །ཁྲོ་བོ་
རྣམས་ཀྱིས་དྲག་ཤུལ་སྤྱད། །སྤྱན་ལ་སོགས་པ་ཞི་བ་བྱ། །ཞེས་དང་། གདོན་
926



ལ་སོགས་དབབ་ལས་ལ་ནི། །མཁས་པས་ཕོ་ཉ་སོགས་པས་བྱ། །ཞེས་སོ། །
གཉིས་པ་ལ། ལས་གང་ལ་སྔགས་གང་ཤིས་པ་དང་། ལྷ་གང་གི་སྔགས་གང་
ཡིན་པ་གཉིས་ཀྱི་དང་པོ་ནི། དེ་ཉིད་ལས། གསང་སྔགས་མང་པོ་ཕལ་ཆེར་
ནི། །བསྐུལ་བའི་ཚིག་དང་ལྡན་པས་ན། །དེ་དང་དེ་ཡི་ལས་རྣམས་ནི། །དེ་
དག་ཉིད་ཀྱིས་རབ་ཏུ་བྱུང་། །ཞེས་གསུངས་པས། སྔགས་དོན་ལ་བསྐུལ་
ཚིག་གང་ཡོད་པ་དང་མཐུན་པའི་ལས་སྒྲུབ། དེ་མེད་ན་མགོར་ཨོཾ་དང་།
མཇུག་ཏུ་སཱ་ཧཱ་ཡོད་པས་ཞི་བ། སྔགས་ཀྱི་གསེབ་ན་ར་དང་རྐན་གྱི་ཡི་གེ་
ཤས་ཆེ་ཞིང་མཐར་ཧཱུྃ་ཕཊ་དང་བཅས་པས་དྲག་ཤུལ། དེ་ལས་གཞན་པ་
དོན་དང་ཚིག་ཞི་བ་དང་ལྡན་ཞིང་མཐུ་དང་ལྡན་པས་རྒྱས་པ་བྱ་སྟེ། དེ་
ཉིད་ལས། གསང་སྔགས་ཡི་གེ་ཉུང་ངུ་མ། །གང་དག་སྭཱ་ཧཱ་ཨོ་ལྡན་པའང་། །
ཞི་བའི་ལས་རྣམས་ཐམས་ཅད་ནི། །དེ་ཡིས་དེ་དག་མྱུར་དུ་བྱེད།། །ཧཱུྃ་དང་
བཅས་ཤིང་ཕཊ་དང་བཅས། །གང་དག་ར་དང་རྐན་ཆགས་མང་། །གསང་
སྔགས་དེ་དག་དྲག་སྤྱོད་ལ། །མཁས་པས་ཀུན་ཏུ་སྦྱར་བར་བྱ། །མཁས་པས་
དེ་ལས་གཞན་པའི་སྔགས།་ །དོན་དང་ཚིག་ནི་ཞིར་ལྡན་པས། །རྒྱས་པའི་
ལས་ནི་ཐམས་ཅད་ལ། །ལེགས་པར་རབ་ཏུ་སྦྱར་བར་བྱ། །ཞེས་སོ། །ལས་
ཐམས་ཅད་པའི་སྔགས་ཡིན་ན་རྟོག་པའི་ཆོ་གར། ཐོག་མ་སྨོས་པ་དེ་གཙོ་བོ་
ཡིན་ལ། སྤྱི་རྒྱུད་ནས་གསུངས་པའི་སྔགས་ནི། གླེང་གཞིའི་དབང་དུ་མཛད་
པ་དེ་གཙོ་བོ་ཡིན་ལ། གཞན་ཕལ་བ་ཡིན་ཏེ། དེ་ཉིད་ལས། ལས་ཀུན་བྱེད་
པའི་གསང་སྔགས་ཀྱིས། །ཆོ་ག་ཞིབ་མོ་རྒྱུས་གསུངས་པར། །ཐོག་མར་ལས་
ནི་གང་སྨོས་པ། །གླེང་གཞིའི་དབང་དུ་མཛད་ནས་ནི། །གསང་སྔགས་གང་
དག་གསུངས་གྱུར་པས། །དེ་ཉིད་དེ་ལ་གཙོ་བོར་བསྟན། །ལྷག་མ་གཞན་དུ་
927



ཤེས་པར་བྱ། །ཞེས་སོ། །གཉིས་པ་ནི། སྔགས་ཀྱི་ཚིག་ལ་ལྷ་སོ་སོའི་མིང་
དང་། སྐུ་མདོག་ཕྱག་མཚན་དང༌། ལྷ་ཡི་མཐུ་དང་། ། ཡོན་ཏན་སྨོས་པ་
རྣམས་ནི། དེས་ལྷ་སོ་སོའི་སྔགས་སུ་ཤེས་པར་བྱ་ཞིང་། མིང་མེད་ཅིང་
བསྐུལ་ཚིག་དང་ལྡན་པ་ལ་བསྐུལ་ཚིག་གི་སྒོ་ནས་ཤེས་པར་བྱའོ། །མགོ་བོར་
ཨོ་མཇུག་ཏུ་ན་མ དང་སཱ་ཧཱ་དང་ལྡན་པ། བར་དུ་བྱང་སེམས་ཀྱི་ཏིང་ངེ་
འཛིན་གྱི་རང་བཞིན་གྱི་ཚིག་སྨོས་ཤིང་དྲག་ཤུལ་གྱི་ཚིག་མེད་པ་ནི་སངས་་་
རྒྱས་བྱང་སེམས་ཀྱི། ཧཱུྃ་ཕཊ་ཀྱིས་མཐའ་བརྟེན་པ་ནི་གཙུག་ཏོར་གྱི། ཟུངས་
ཤིག ཆོམས་ཤིག སྣུན་ཅིག སོད་ཅིག དྲོལ་ཅིག་ཅེས་སོགས་དྲག་ཤུལ་གྱི་
ཚིག་དང་ལྡན་པ་ནི་ཁྲོ་བོ་དང༌། ཕྱག་བརྙན་གྱི། སྤྱི་བོ་དང༌། སྤྱི་གཙུག་ལ་
སོགས་པའི་ཡན་ལག་གི་སྔགས་མེད་པའི་གཅིག་པུ་ནི། ཉན་ཐོས་ཀྱི་སྔགས་
ཏེ། དེ་དག་བྱང་སེམས་ལྟར་གཟུགས་སྣ་ཚོགས་སུ་མི་འགྱུར་གྱི་དགེ་སློང་གི་
ཚུལ་གཅིག་པུར་གནས་ཤིང་། གང་ཟག་གི་བདག་མེད་གཅིག་པུ་ཁོང་དུ་
ཆུད་པའི་མཚོན་དོན་ནོ། །རང་སངས་རྒྱས་ཀྱི་ནི་གཞན་དེ་དང་འདྲ་བ་ལ་
ཁྱད་པར་རྟེན་འབྲེལ་ཟབ་མོ་ཁོང་དུ་ཆུད་པའི་ཏིང་ངེ་འཛིན་གྱི་ཚིག་དང་་་་
ལྡན་པ་སྟེ། རྣམ་སྣང་མངོན་བྱང་ལས། རྫོགས་སངས་རྒྱས་ཀྱི་གསང་སྔགས་
ནི། །ཚིག་དང་མིང་དང་བརྡ་ཡིས་མཚོན། །ཚིག་དེ་དབང་དུ་གྱུར་པས་ནི། །
གསང་སྔགས་དོན་ནི་ཐམས་ཅད་སྒྲུབ། །ཁ་ཅིག་བསྐུལ་བའི་ཚིག་དང་
ལྡན། །ཁ་ཅིག་རང་མིང་ཐོག་མར་སྨོས། །ཧཱུཾ་དང་ཕཊ་དང་ལྡན་པ་ནི། །
གཙུག་ཏོར་རྣམས་ཀྱི་ཡིན་པར་བསྒྲགས། །ཟུངས་ཟོ་ཆོམས་ཤིག་ཅེས་པ་
དང་། །སྙན་སོད་དྲོལ་ཅིག་ཅེས་པ་ནི། །ཕྱག་བརྙན་རྣམས་དང་ཁྲོ་བོ་ཡི། །
གསང་སྔགས་ཡིན་པར་འདྲེན་པས་གསུངས། །ན་མཿ སྭཱ་ཧཱ་ལ་སོགས་ལྡན། །
928



ཏིང་ངེ་འཛིན་ནི་རྟོགས་པས་མཚན། །ཞི་བའི་ཡི་གེ་རྣམ་པར་དགོད། །རེ་བ་ ་
ཐམས་ཅད་རྫོགས་བྱེད་པའི། །གསང་སྔགས་སངས་རྒྱས་ཐམས་ཅད་དང་། །
བྱང་ཆུབ་སེམས་དཔའ་སྐྱོབ་པའི་ཡིན། །ཉན་ཐོས་རྣམས་ཀྱི་གསང་སྔགས་
ནི། །གཅིག་པུ་གཞི་ནི་གཅིག་ལ་གནས། །རང་སངས་རྒྱས་ཀྱིའང་དེ་བཞིན་
ཏེ། །ཁྱད་པར་དག་ནི་བཤད་བྱ་ན། །ཏིང་ངེ་འཛིན་གྱི་ཁྱད་པར་ལས། །ལས་
ཚེ་རྣམ་པར་སྦྱོང་ཞེས་བྱ། །ཞེས་གསུངས་ལ། འོན་ཀྱང་གཙུག་ཏོར་ནི་
མཐའ་གཅིག་ཏུ་མ་ངེས་ཏེ། དེའི་འགྲེལ་པར། གཙུག་ཏོར་མ་ཡིན་པའི་
ལྷ་རྣམས་ཀྱི་སྔགས་ཧཱུྃ་ཕཊ ་དུ་བཅས་པ་ཡང་འབྱུང་བས་ན་ཧཱུཾ་དང་ཕཊ་ཏུ་
བཅས་པའི་གཙུག་ཏོར་གྱི་སྔགས་འདི་རྣམས་ནི་རྒྱུད་འདི་ཉིད་དུ་སྨོས་པར་
ཤེས་པར་བྱའོ། །ཞེས་སོ། །གསུམ་པ་ནི། དཀྱིལ་འཁོར་རབ་འབྲིང་ཐ་གསུམ་
དང་། སྒྲུབ་པ་རབ་འབྲིང་ཐ་གསུམ་དང་། བསམ་པ་རབ་འབྲིང་ཐ་གསུམ་
གྱིས་དངོས་གྲུབ་རབ་འབྲིང་ཐ་གསུམ་འགྲུབ་ཅིང་། སངས་རྒྱས་བྱང་སེམས་
ཀྱི་སྔགས་ཀྱིས་སངས་རྒྱས། ཉན་རང་གི་སྔགས་ཀྱིས་ཉན་རང༌། ཞི་བས་
སངས་རྒྱས། རྒྱས་པས་རང་རྒྱལ། ལས་ཕྲན་ཚེགས་ཀྱིས་ཉན་ཐོས་འགྲུབ་
ཅེས་འཇམ་དཔལ་རྩ་རྒྱུད་ལས་བཤད་དེ། མཆོག་ལས་མཆོག་དག་གྲུབ་པ་
དང་། །འབྲིང་ལས་འབྲིང་དུ་ཉེ་བར་བསྟན། །ཐ་མས་ཕྲན་ཚེགས་འགྲུབ་པ་
ནི། །རྒྱལ་བ་མཆོག་གིས་སྔོན་གསུངས་སོ། །སེམས་ཅན་ཡིད་ནི་རྣམ་གསུམ་
གྱིས། །རྒྱལ་བ་མཆོག་གིས་འགྲུབ་པར་ངེས། །སེམས་ཅན་ཆེན་པོས་ཆེན་པོ་
འགྲུབ། །སེམས་ཅན་འབྲིང་གིས་འབྲིང་དང་ནི། །གསུམ་པ་སྐྱེ་བ་ཕྲ་མོ་ཡི། །
ལས་ཀྱི་ཕྲ་མོ་ཉེ་བར་བསྟན། །སངས་རྒྱས་ཉིད་དུ་སེམས་དང་ལ། །ཕུན་སུམ་
ཚོགས་པ་ཐམས་ཅད་ནི། །ངེས་པ་ཐོབ་པར་འགྱུར་བ་སྟེ། །སེམས་ཅན་
929



--
དཀྱིལ་འཁོར་མཐོང་བས་སོ། །དེ་དུས་སེམས་ནི་བར་མ་ཡིས། །རང་རྒྱལ་
བྱང་ཆུབ་ཐོབ་པར་བྱེད། །གུས་པ་མེད་པའི་ཉན་ཐོས་ཉིད། །ཐ་མས་ངེས་པ་
ཐོབ་པར་བྱེད། །ཅེས་དང་། གང་ཞིག་རྒྱལ་དང་རྒྱལ་སྲས་སྔགས། །སེམས་
ཅན་ཕྱིར་ནི་གསུངས་པ་རྣམས། །གང་ཞིག་དེ་ཟློས་མངོན་བརྩོན་པའང་། །
དེ་ནི་ངེས་པར་སངས་རྒྱས་འགྱུར། །གང་ཡང་སྔགས་ནི་བར་མ་དག །གང་
ཞིག་ཟོས་པ་དེ་ཟློས་བྱེད། །རང་སངས་རྒྱས་སུ་ཡང་དག་བསྟན། །ངེས་པ་དེ་
ཡི་རིགས་ཀྱང་ཡིན། །སྔགས་ནི་ཐ་མར་རབ་ཞུགས་པ། །ཉན་ཐོས་དགྲ་
བཅོམ་གྱིས་བཤད་དང་། །འཇིག་རྟེན་མ་ལུས་ཀུན་ལ་ཡང་། །སྔགས་ཟློས་པ་
ལ་མངོན་བརྩོན་པ། །ཉན་ཐོས་རྫུ་འཕྲུལ་ཆེན་པོ་ཡི། །ངེས་པར་རིགས་སུ་དེ་
གནས་ཡིན། །མཆོག་དང་ཐ་མ་བར་པ་ཡི། །དེར་ཡང་ལས་ནི་རབ་སྦྱར་བྱ། །
ཞི་བས་སངས་རྒྱས་བྱང་ཆུབ་འགྱུར། །རྒྱས་པ་ཡིས་ནི་རང་རྒྱལ་ཏེ། །གཞན་
པ་ཕྲན་ཚེགས་ལས་ཀྱིས་ནི། །ཉན་ཐོས་ཀྱི་ནི་བྱང་ཆུབ་བརྗོད། །ཅེས་སོ། །
གསུམ་པ་ནི། དཔུང་བཟང་ལས། དེ་ལས་གཞན་ཡང་འཇིག་རྟེན་པ་བསྡུས་
ནས། ཞར་ལ་བཤད་པས་འདི་དག་ཁྱོད་ཀྱིས་ཉོན། །དྲག་པོ་ཡིས་ནི་བྱེ་བ་
ཕྲག་བཅུ་བཤད། །ནོར་ལྷའི་བུས་ནི་སྟོང་ཕྲག་སུམ་ཅུ་སྟེ། །ཚངས་པ་ཡིས་ནི་
སྟོང་ཕྲག་དྲུག་ཅུ་ཉིད། །ཉི་མས་ཀྱང་ནི་འབུམ་ཕྲག་གསུམ་བཤད་དོ། །ནམ་
མཁའ་ལྡིང་གིས་སྟོང་ཕྲག་བཅོ་བརྒྱད་དེ། །གཏུམ་བྱེད་མས་ནི་སྟོང་ཕྲག་
བརྒྱད་བཤད་དོ། །མེ་ཡིས་ཀྱང་ནི་བརྒྱ་ཕྲག་བདུན་ཉིད་དང་། །ཕུར་བུ་
གསུམ་པ་ཡིས་ནི་སྟོང་བཤད་དོ། །ཀླུ་ཡི་རྒྱལ་པོ་རྣམས་ཀྱིས་ལྔ་སྟོང་སྟེ། །
མཚན་མོ་རྒྱུ་བས་སྟོང་ཕྲག་བཅུ་གཉིས་བཤད། །འགྲོ་ལ་ཕན་ཕྱིར་འཇིག་
རྟེན་བདག་པོ་བཞིས། །འབུམ་ཕྲག་བཞི་ནི་རབ་ཏུ་བཤད་པ་ཡིན། །ལྷ་མིན་
930



དབང་པོས་འབུམ་ཕྲག་གཉིས་ཉིད་དེ། །ལྷ་ཡི་བདག་པོས་ཀྱང་ནི་འབུམ་
ཕྲག་གསུམ། །གསང་སྔགས་ཕྱག་རྒྱ་སྣ་ཚོགས་ཆོ་གར་ལྡན། །སོ་སོའི་གཞུང་
གི་དཀྱིལ་འཁོར་རྣམས་དང་བཅས། །རང་སྔགས་རྡོ་རྗེའི་རྗེས་འབྲངས་དང་
བསྐྱེད་ནས། །མ་བསྒྲིམས་བཞིན་དུ་ཐེ་ཚོམ་མེད་པར་འགྲུབ། །ཅེས་པས།
སངས་རྒྱས་པའི་སྔགས་ཀྱི་རྒྱུད་སྡེ་བཤད་པའི་ཞོར་ལ་སངས་རྒྱས་ཀྱིས་་་་
བཏུལ་ཏེ་དམ་ཚིག་ལ་གནས་ཤིང་སངས་རྒྱས་ལ་སྔགས་ཕུལ་ཏེ་བྱིན་གྱིས་་་་
བརླབས་པ་རྣམས་བཀར་གཏོགས་ཀྱང་སངས་རྒྱས་འཇིག་རྟེན་དུ་མ་བྱུང་་་
བའི་ཚེ་འཇིག་རྟེན་པའི་ལྷ་དྲག་པོ་ལྷ་ཆེན་པོ་དང་། ནོར་ལྷའི་བུ་ནི་ཁྱབ་
འཇུག གཏུམ་བྱེད་མ་ནི་འཇིག་རྟེན་པའི་རིག་སྔགས་ཀྱི་ལྷ་མོ་སྐལ་ལྡན་མ་
ཞེས་བྱ་བ་ཡིན་ལ། ཕུར་བུ་གསུམ་པའི་གདོལ་པའི་རྒྱལ་པོ་མཚན་མོ་རྒྱུ་བའི་
དབང་པོ་ནི། གནོད་སྦྱིན་གྱི་སྡེ་དཔོན་རྣམས་སོ། །འཇིག་རྟེན་བདག་པོ་
བཞི་ནི་རྒྱལ་ཆེན་བཞི་ཡིན་ལ། གཞན་རྣམས་གོ་སླ་སྟེ། དེ་དག་ཀྱང་རང་
རང་གི་གཞུང་ནས་འབྱུང་བའི་ཚུལ་ཆོ་ག་གཞན་དང་མ་འདྲེས་པར་རང་་་་་
རང་གི་ལྷ་ལ་དད་ཅིང་ཐེ་ཚོམ་མེད་པར་བསྒྲུབ་ན་འགྲུབ་ཀྱི། དེ་ལྟར་མ་
ཡིན་ན་སྡུག་བསྔལ་གྱི་རྒྱུར་འགྱུར་རོ། །དེ་ལྟ་བུའི་སྔགས་རྒྱུད་སྡེ་རྣམས་ཀྱང་
འདིའི་རིགས་རྣམས་སུ་བསྡུ་བར་མི་བྱའོ། །གཉིས་པ་ནི། དེ་ལྟར་རིགས་
དྲུག་ཀྱང་གསུམ་དུ་འདུས་ཏེ། དཔུང་བཟང་གི་བསྡུས་དོན་དགྲོལ་བའི་
བརྗེད་བྱང་ལས། ནོར་ཅན་ནི། པདྨའི་རིགས་ཀྱིས་བསྡུས་སོ། །རྒྱས་པ་ནི།
རྡོ་རྗེའི་རིགས་ཀྱིས་བསྡུས་སོ། །འཇིག་རྟེན་པའི་རིགས་ཀྱང་དེ་དག་གི་
འགབ་ཏུ་ཕལ་ཆེར་འདུས་པར་རིག་པར་བྱའོ། །དེ་དག་གིས་མ་བསྡུས་
པ་རྣམས་ནི། དེ་བཞིན་གཤེགས་པའི་རིགས་རྣམས་ལས་བྱུང་བ་ཡང་མ་
931
1



ཡིན་ཡང་བྱང་ཆུབ་སེམས་དཔའི་ས་ལ་གནས་པ་ལྟར་དེ་བཞིན་བདེ་བར་་་་་
གཤེགས་པ་ཉིད་ཀྱི་རིགས་སུ་སྐྱེས་པ་ཡང་མ་ཡིན་པས་དེ་བཞིན་གཤེགས་་་་
པའི་རིགས་ལ་བརྟེན་པ་ཞེས་གདགས་ཏེ། ཞེས་བཤད་ལ། མཚན་ཉིད་དང་
སྔགས་ལ་བལྟས་ན་ནོར་བུའི་རིགས་དང་རྒྱས་པའི་རིགས་གཉིས་ཀ་རྡོ་རྗེའི་
རིགས་སུ་འདུ་བ་འདྲའོ། །དཔུང་བཟང་ལས། ཁ་ཅིག་ང་ཡི་རིགས་སུ་
གཏོགས་པ་སྟེ། །ཁ་ཅིག་ཀྱང་ནི་པདྨའི་རིགས་སུ་གཏོགས། །ཁ་ཅིག་ནོར་གྱི་
རིགས་སུ་གཏོགས་པ་ཡིན། །གཞན་ཡང་ཁ་ཅིག་གནས་མེད་རྣམ་པར་
འཁྱམས། །ནོར་སྤྱོད་ཅེས་བྱ་ནོར་གྱི་རིགས་སུ་གསུངས། །ང་ནི་རྡོ་རྗེའི་
རིགས་ལས་རབ་ཏུ་བསྟན། །སྤྱན་རས་གཟིགས་དབང་པདྨའི་རིགས་ཡིན་
ཏེ། །རིགས་བཞི་པ་ནི་འདིར་ནི་ལྔས་རྩེན་ཡིན། །ཞེས་གསུངས་ལ། འཇིག་
རྟེན་པས་ཕུལ་བའི་གསང་སྔགས་ཁ་ཅིག་རིགས་བཞི་ལ་བརྟེན་པའི་གནས་
མེད་པས་རྣམ་པར་འཁྱམས་པ་སྟེ་རིགས་ལོགས་པ་ཡིན་པར་བསྟན་ནོ། །འོ་
ན་དེ་བཞིན་གཤེགས་པའི་རིགས་ཀྱིས་མ་བསྡུས་སམ་ཞེ་ན། དེའི་རིགས་སུ་
གཏོགས་ན་ནི་གཙུག་ཏོར་ལ་སོགས་པའི་ཡེ་ཤེས་ལས་བྱུང་བ་ཡིན་ལ། འདི་
དག་རྣམ་སྨིན་གྱིས་བསྐྱེད་པ་ཡིན་པའི་ཕྱིར་རིགས་དངོས་ཀྱིས་མ་བསྡུས་་་་་
ཀྱང་དད་པས་སངས་རྒྱས་ལ་རིག་སྔགས་ཀྱི་ཆོ་ག་ཕུལ་པ་ཡིན་པས། དེ་
བཞིན་གཤེགས་ལ་བརྟེན་པ་ཞེས་བྱ། དངོས་སུ་རིགས་ལྔ་ཆར་གྱིས་མ་
བསྡུས་པས་ཡོངས་སུ་འཁྱམས་པ་ཡིན་ཏེ། ཡོངས་སུ་འཁྱམས་པའི་རིགས་སོ་
ཞེས་ཚིག་དོན་དགྲོལ་བའི་བརྗེད་བྱང་ལས་བཤད་ཅིང་། དཔུང་བཟང་ལས་
ཀྱང་། གཞན་ཡང་ཁ་ཅིག་འདི་ན་གནས་མེད་ཅིང་། །བདེ་བར་གཤེགས་ལ་
བརྟེན་ཅིང་ཡོངས་འཁྱམས་པ། །མདོ་སྡེ་འདིར་ནི་དེ་དག་ཐམས་ཅད་
932



ཀྱང་། །འབྱོར་བ་འདོད་པའི་མིས་ནི་རྣམ་པར་སྦྱར། །ཞེས་འཕགས་པའི་
རིགས་ལྔ། འཇིག་རྟེན་པའི་རིགས་དང་དྲུག་ཀ་ལ་དཔུང་བཟང་ནས་འབྱུང་
བའི་ཆོ་ག་བཞིན་སྦྱར་བར་བཤད་དོ། །གཉིས་པ་ནི། དེ་ལྟར་རྒྱུད་སྡེ་སྒོ་དྲུག་
གམ་གསུམ་པོ་ཡང་བསྡུ་ན་གསང་སྔགས་དང་རིག་སྔགས་གཉིས་སུ་འདུ་ལ།
གསང་སྔགས་ནི་ཐབས་ཕོ་གཙོ་ཆེ་བའི་རྒྱུད། རིག་སྔགས་ནི་ཤེས་རབ་མོ་
གཙོ་ཆེ་བའི་རྒྱུད་ཡིན་ལ། གཟུངས་ནི་དེ་གཉིས་ཀྱི་དོན་དྲན་པ་དང༌། ཤེས་
རབ་ཀྱིས་རྟོགས་ནས་མི་བརྗེད་པར་འཛིན་པ་ཡིན་པས་གཉིས་ཀར་འདུས་
པའམ་ཡང་ན་སྔགས་གཅིག་ལ་ལྷ་ཕོ་མོ་གཉིས་ཀའི་སྔགས་སུ་འགྱུར་བ་ནི་་་་
གཟུངས་སྔགས་ཡིན་ནོ། །དེ་དག་ཀྱང་དོན་དམ་པར་ཐབས་ཤེས་རབ་
གཉིས་སུ་མེད་པའི་ཡེ་ཤེས་ཡིན་པའི་ཕྱིར། གཉིས་སུ་མེད་པའི་ཡེ་ཤེས་དེ་
ཉིད་དེ་ཁོ་ན་ཉིད་ཤེས་པ་དང་འགྲོ་བ་སྐྱོང་བ་བྱེད་པས་སམ། ཡིད་སྐྱོབ་
པར་བྱེད་པས་གསང་སྔགས། མ་རིག་པ་སྤོང་ཞིང་རིག་པ་བསྐྱེད་པར་བྱེད་
པས་རིག་སྔགས་ཡིན་པའི་ཕྱིར་ལྷ་ཕོ་མོ་ཐམས་ཅད་ལ་གསང་སྔགས་དང་་་་
རིག་སྔགས་ཀྱི་སྒྲར་གསུངས་པས་ཐམས་ཅད་ཀྱང་ཐབས་ཤེས་རབ་གཉིས་་་
མེད་ཀྱི་རྒྱུད་དུ་མཚོན་པར་བྱེད་དེ། ཛྙཱ་ན་ཤྲཱིའི་མཐའ་གཉིས་སེལ་བ་ལས།
དེ་ཡང་ལྷ་ཐོ་ནི་གསང་སྔགས། མོ་ནི་རིག་སྔགས། སྔགས་གཅིག་ཉིད་ལྷ་ཕོ་
མོ་གཉིས་ཀའི་སྔགས་སུ་འགྱུར་བ་ནི་གཟུངས་སྔགས་སོ། །ཡང་སྔགས་
གཅིག་ཉིད་ལ་དེ་གསུམ་ཆར་ཚང་བ་དང་། ལྷ་གཅིག་ཉིད་ལ་དེ་གསུམ་ཆར་
ཚང་བ་ཡང་ཡོད་ལ། རིག་སྔགས་དང་གཟུངས་སྔགས་གཉིས་ཀ་ལྷ་མོར་
གཞག་པ་ཡང་ཡོད་པས་ཐམས་ཅད་དུ་ནི་གཅིག་ཏུ་མ་ངེས་སོ་ཞེས་གསུངས་
ཤིང་། བསམ་གཏན་ཕྱི་མའི་འགྲེལ་པ་ལས་ཀྱང་། དེ་ལ་རིག་སྔགས་ནི་བུད་
933



མེད་ཀྱི་གཟུགས་དང་དབྱིབས་ཀྱི་ལྷ་དང་། དེ་སྟོན་པའི་སྒྲ་དང་ཕྱག་རྒྱ་ལ་
སོགས་པའོ། །དེ་ལས་ལྡོག་པ་ནི་གསང་སྔགས་ཀྱི་མཚན་ཉིད་དོ། །རིག་
སྔགས་ལ་སོགས་པ་དེ་དག་ཐམས་ཅད་ཀྱང་ཀུན་རྫོབ་དང་དོན་དམ་པའི་་་་
བདེན་པ་ལ་གནས་པ་བྱེ་བྲག་གིས་གཉིས་སུ་མེད་པའི་ཏིང་ངེ་འཛིན་དང༌།
གཟུངས་དང་། ཕྱག་རྒྱ་དང་ཚིག་དང་ཡི་གེ་དང་སྒྲ་དང་རྣམ་པ་དང་བཅས་
པ་དང་། རྣམ་པ་མེད་པའི་ཡེ་ཤེས་དང་། ཆོས་ཀྱི་དབྱིངས་ཀྱི་རང་བཞིན་ཏེ།
དེ་ལ་དེ་དག་གི་ཆོས་ཀྱི་དབྱིངས་ཀྱི་ཡེ་ཤེས་ཀྱི་རང་བཞིན་གང་ཡིན་པ་དེ་ནི་
སོ་སོ་རང་གི་རིག་པ་སྟེ་བྱིན་གྱིས་བརླབས་ཀྱང་འདུལ་བའི་སྤྱོད་ཡུལ་དུ་ཉེ་
བར་བསྟན་དུ་མི་རུང་ངོ་། །ཞེས་གསུངས་སོ། །
གཉིས་པ་སྤྱོད་པའི་རྒྱུད་ཀྱི་རྣམ་གཞག་རྣམས་ལོགས་སུ་གསལ་བར་་་་་
བཤད་པ་མི་སྣང་བས་ཕལ་ཆེར་བྱ་རྒྱུད་དང་མཚུངས་པར་ཤེས་པར་བྱའོ། །
གསུམ་པ་ལ། རྣལ་འབྱོར་གྱི་རྒྱུད་ཀྱི་བརྗོད་བྱ་རིགས་ལྔར་དབྱེ་བ་
དང༌། དེ་བཞིར་འདུས་པ་བསྟན་པ་དང་། ཐབས་ཤེས་རབ་ཀྱི་ཕྱོགས་
གཉིས་སུ་དབྱེ་བ་དང༌། ངེས་དོན་དུ་ཐམས་ཅད་ཐབས་ཤེས་དབྱེར་མེད་དུ་
བསྟན་པ་དང་བཞིའི་དང་པོ་ལ། རྩེ་མོར། རིགས་ནི་རྣམ་པ་དུ་ཡིན་
བརྗོད། །རིགས་ནི་རྣམ་པ་བརྒྱར་གསུངས་ཏེ། །མདོ་རུ་བསྡུ་ན་རྣམ་པ་ལྔ། །
སངས་རྒྱས་རྡོ་རྗེ་རིན་ཆེན་དང༌། །ཆོས་དང་ལས་དང་རྣམ་པ་ལྔ། །ཞེས་
བཤད་པས། རྩེ་མོར་རིགས་བསྡུས་ཀྱི་སྐབས་སུ། རིགས་ཆེན་ལྔ་པོ་རེ་རེ་ལ་
རིགས་ཆུང་ལྔ་ལྔ་བཤད་པའི་ཕྱིར་ཉི་ཤུ་རྩ་ལྔ། དེ་རེ་རེ་ལ་སྙིང་པོ་དང་།
ཕྱག་རྒྱུ་དང་། སྔགས་དང་། རིག་སྔགས་ཀྱིས་བསྒྱུར་བས་རིགས་བརྒྱ་ཡོད་
ཀྱང་། བསྡུ་ན་རིགས་ལྔར་འདུས་ཏེ། འདི་ལ་རིགས་ལྔའི་ངོ་བོ་དང་།
934



རིགས་ལྔར་དབྱེ་བའི་རྒྱུ་མཚན་གཉིས་ཀྱི་དང་པོ་ནི། དེ་བཞིན་གཤེགས་པ་
ཐམས་ཅད་ཀྱི་རང་བཞིན་རྡོ་རྗེའི་དབྱིངས་ཐམས་ཅད་ཐུགས་སུ་ཆུད་པའི་
ཡེ་ཤེས་སེམས་དཔའི་ཚུལ་བྱང་ཆུབ་སེམས་ཀྱི་རང་བཞིན་ཆོས་ཀྱི་དབྱིངས་
ཤིན་ཏུ་རྣམ་པར་དག་པའི་ཡེ་ཤེས་རྣམ་སྣང་ཆེན་པོའི་རང་བཞིན་ནི། དེ་
བཞིན་གཤེགས་པའི་རིགས་དང་། དེ་བཞིན་གཤེགས་པ་ཐམས་ཅད་ཀྱི་
བཀའི་རྗེས་སུ་འཇུག་པ་གདུལ་དཀའ་བ་འདུལ་བའི་ཐབས་མཁས་པའི་་་་་་
རང་བཞིན་མེ་ལོང་ལྟ་བུའི་ཡེ་ཤེས་མི་བསྐྱོད་པའི་རང་བཞིན་རྡོ་རྗེའི་རིགས་
དང༌། དེ་བཞིན་གཤེགས་པ་ཐམས་ཅད་ཀྱི་སྦྱིན་པའི་ཕར་ཕྱིན་གྱི་ངོ་བོ་ཉིད་
ཁམས་གསུམ་གྱི་ཆོས་ཀྱི་རྒྱལ་པོའི་རྒྱུར་དབང་བསྐུར་བ་སེམས་ཅན་ཐམས་
ཅད་ཀྱི་བསམ་པ་ཡོངས་སུ་རྫོགས་པར་བྱེད་པའི་རིན་པོ་ཆེ་མཉམ་ཉིད་ཡེ་་་
ཤེས་རིན་ཆེན་འབྱུང་ལྡན་གྱི་རང་བཞིན་རིན་པོ་ཆེའི་རིགས་དང་། དེ་
བཞིན་གཤེགས་པ་ཐམས་ཅད་ཀྱི་ཤེར་ཕྱིན་གྱི་ངོ་བོ་ཉིད་ཐམས་ཅད་མཁྱེན་
པའི་ཡེ་ཤེས་ཀྱི་རྣལ་འབྱོར་ཆེན་པོའི་དབང་ཕྱུག་རྣམ་པར་དག་པའི་ཆོས་ཀྱི་
སྐུ་སོ་སོར་རྟོག་པའི་ཡེ་ཤེས་འོད་དཔག་མེད་ཀྱི་རང་བཞིན་པདྨའི་རིགས་་་་
དང་། དེ་བཞིན་གཤེགས་པ་ཐམས་ཅད་ཀྱི་བརྩོན་འགྲུས་ཀྱི་ངོ་བོ་སེམས་
ཅན་ཐམས་ཅད་ཀྱི་དགོས་པའི་དོན་ཐམས་ཅད་སྒྲུབ་པའི་འཕྲིན་ལས་
མཛད་པ་བྱ་བ་སྒྲུབ་པའི་ཡེ་ཤེས་དོན་ཡོད་གྲུབ་པའི་རང་བཞིན་ལས་ཀྱི་
རིགས་ཏེ། འདིར། རྟགས་དང་མི་འཁྲུགས་རང་བཞིན་དབང་། །འོད་
དཔག་མེད་པ་ངེས་གྲུབ་རྣམས། །རིགས་ནི་རྣམ་པ་བརྒྱ་བཤད་པ། །མདོར་
བསྡུས་པ་ནི་རྣམ་པ་ལྔ། །ཞེས་སོ། །གཉིས་པ་ལ། སྔོན་བྱུང་རྣམ་འཕྲུལ་
གྱི་ཁྱད་པར། རྗེས་འཇུག་ཉམས་ལེན་གྱི་ཁྱད་པར་གཉིས་ཀྱི་དང་པོ་ལ།
935



བསྟན་བྱ་རིགས་ཀྱི་རང་བཞིན། གཞན་དོན་དུ་རྣམ་འཕྲུལ་བསྟན་ཚུལ་གྱི་
ཁྱད་པར། ཕྱི་རབས་ཀྱི་དོན་དུ་བཤད་ཚུལ་གྱི་ཁྱད་པར་དང་གསུམ་གྱི་དང་
པོ་ལ། དཔལ་མཆོག་དང་པོ་ལས། དེ་ཉིད་བཅོམ་ལྡན་སྣ་ཚོགས་པ། །བྱང་
ཆུབ་སྤྱོད་པའི་རྗེས་མཐུན་པ། །བདུད་དང་བདུད་ལས་རྒྱལ་བ་ཉིད། །བྱང་
ཆུབ་སངས་རྒྱས་དེ་ཉིད་དེ། །རྡོ་རྗེ་དྲག་པོ་མཐར་བྱེད་པ། །ཕྱག་ན་རྡོ་རྗེ་
ཉིད་ཀྱང་དེ། །དེ་ཉིད་དེ་བཞིན་གཤེགས་པའི་རིགས། །དེ་ཉིད་རྡོ་རྗེའི་
རིགས་ཆེན་པོ། །དེ་ཉིད་པདྨའི་རིགས་དག་པ། །དེ་ཉིད་ནོར་བུའི་རིགས་
བཟང་བཤད། །དེ་ཉིད་སྣ་ཚོགས་སྒོ་རུ་བསྟན། །ཞེས་པའི་དོན་ལ། རིགས་
འབྱུང་བའི་རྒྱུ་དང་། དེ་ལས་བྱུང་བའི་རིགས་ཀྱི་ངོ་བོ་གཉིས་ཀྱི་དང་པོ་ལ།
སྤྱི་དང་བྱེ་བྲག་གི་རྒྱུ་གཉིས་ཀྱི་དང་པོ་ནི། སེམས་ཅན་གྱི་སེམས་གདོད་
མ་ནས་རང་བཞིན་གྱིས་རྣམ་པར་དག་པའི་དེ་ཉིད་ཤེས་རབ་ཀྱི་ཕ་རོལ་ཏུ་
ཕྱིན་པ་དང་། ཐབས་ལ་མཁས་པའི་བྱང་ཆུབ་ཀྱི་སྤྱོད་པ་མངོན་པར་བྱང་
ཆུབ་པ་ལ་སོགས་པའི་རྗེས་སུ་མཐུན་པར་སྤྱད་པས་སེམས་དྲི་མ་དང་བཅས་
པའི་བདུད་བཅོམ་ནས་རང་གི་སེམས་སོ་སོར་རྟོག་པའི་གཉིས་སུ་མེད་པའི་
སེམས་དང་སེམས་ལས་བྱུང་བའི་རང་བཞིན་རྡོ་རྗེ་འཆང་ཆེན་པོ་ཡིན་ལ།
དེ་གདུལ་བྱའི་དོན་དུ་རིགས་ལྔར་སྣང་བ་ཡིན་ཏེ། དཔལ་མཆོག་དང་པོར།
ཤེས་རབ་ཕ་རོལ་ཕྱིན་པ་ཡུམ། །ཡབ་ནི་ཐབས་ལ་མཁས་པ་སྟེ། །རྡོ་རྗེ་
སེམས་དཔའ་གདུལ་བྱའི་ཕྱིར། །རིགས་རྣམས་རབ་ཏུ་འབྱུང་བའོ། །ཞེས་
སོ། །གཉིས་པ་ནི། རྡོ་རྗེ་རྩེ་མོར། རྡོ་རྗེ་སེམས་སོགས་དེ་བཞིན་དུ། །བྱང་
ཆུབ་སེམས་ལས་ཡང་དག་བྱུང་། །ཕ་རོལ་ཕྱིན་དྲུག་སྤྱོད་པ་ལས། །རྡོ་རྗེ་
ཅན་རྣམས་བྱུང་བར་འདོད། །དེ་བཞིན་ཕ་དང་མ་ནི་གང་། །མ་ནི་ཤེས་
936



རབ་ཕ་རོལ་ཕྱིན། །ཕ་ནི་ཐབས་ལ་མཁས་པ་སྟེ། །པདྨ་ལས་ནི་སངས་རྒྱས་
སྲས། །རྡོ་རྗེ་ཅན་རྣམས་གང་ལས་བྱུང་། །རྡོ་རྗེ་རྒྱལ་པོ་དེ་བཞིན་ཆགས། །
རྡོ་རྗེ་རིན་ཆེན་རྒྱལ་མཚན་དང་། །རྡོ་རྗེ་ཆོས་དང་དེ་བཞིན་ནོ། །དེ་རྣམས་
ཤེས་རབ་གཙོ་བོར་བསྟན། །རྡོ་རྗེ་སེམས་དཔའ་རྡོ་རྗེ་ལེགས། །གཟི་བརྗིད་
དེ་བཞིན་བཞད་པ་ཉིད། །རྒྱུ་དང་སྨྲ་བ་སེམས་དཔའ་ཆེ། །དེ་རྣམས་ཐབས་
ལས་བྱུང་བ་ཡིན། །རྡོ་རྗེ་ལས་དང་རྡོ་རྗེ་སྲུང་། །རྡོ་རྗེ་གནོད་སྦྱིན་ཁུ་ཚུར་
ཉིད། །ཤེས་རབ་ཐབས་སུ་གྲགས་པ་སྟེ། །བསྟན་པ་ཆེན་པོ་ཚོགས་སུ་
བཤད། །རྡོ་རྗེའི་རིགས་རྣམས་ཀུན་གྱི་གཙོ། །རྡོ་རྗེ་ལྕགས་ཀྱུ་མ་རུ་བཤད། །
རྡོ་རྗེ་རིགས་ཆེན་མཆོག་གྱུར་པ། །རྡོ་རྗེ་སེམས་དཔའ་དེ་བཞིན་ཕ། །ཕ་ནི་
རྡོ་རྗེ་རྒྱལ་པོ་རྒྱུ། །མ་ནི་རྡོ་རྗེ་རྣོན་པོ་སྟེ། །པདྨའི་རིགས་ཆེན་བཟང་པོ་ཡི། །
པདྨ་འཛིན་གང་ལས་བྱུང་བའོ། །རྡོ་རྗེ་གཟི་བརྗིད་རིན་ཆེན་ཕ། །རྒྱལ་
མཚན་མ་ནི་ཡིན་པར་བསྟན། །ནོར་བུ་རིན་ཆེན་བཟང་པོ་ཡི། །རིན་ཆེན་
གང་ལས་བྱུང་བའོ། །ཕ་ནི་རྡོ་རྗེ་རྒྱལ་པོ་ལས། །མ་ནི་གནོད་སྦྱིན་སྲུང་བ་
སྟེ། །ལས་ཀྱི་རིགས་ཅན་བཟང་པོ་ཡི། །ལས་རྣམས་གང་ལས་བྱུང་བའོ། །
ཞེས་པས་ཤེར་ཕྱིན་དང་ཐབས་མཁས་ལས་དེ་བཞིན་གཤེགས་པའི་རིགས།
བསྡུ་དངོས་བཞིས་སེམས་ཅན་གྲོལ་བར་བྱེད་པའི་མ་དང༌། སེམས་ཅན་
དགྲོལ་བར་བྱེད་པའི་བྱང་ཆུབ་ཀྱི་སེམས་ཕ་ལས་རྡོ་རྗེའི་རིགས། མ་རིག་
པའི་མུན་པ་སེལ་བའི་ཐབས་མཁས་དང་། ཀུན་ལ་བྱམས་པས་ཐར་པའི་
ལམ་དུ་བགྲོད་པའི་ཤེས་རབ་ལས་རིན་པོ་ཆེའི་རིགས། ཆོས་ཀྱི་འཁོར་ལོ་
བསྐོར་བའི་ཐབས་མཁས་དང་ཉོན་མོངས་གཅོད་པའི་ཤེས་རབ་ལས་པདྨའི་
རིགས། སེམས་ཅན་སྨིན་གྲོལ་བྱེད་པའི་ཐབས་དང༌། ཐེག་དམན་དུ་ལྟུང་བ་
937



，
，
དང་། སྡིག་པ་དང་ཉོན་མོངས་སྤོང་བའི་ཤེས་རབ་ལས་ལས་ཀྱི་རིགས་
རྣམས་བྱུང་བ་ཡིན་ཏེ་སེམས་དཔའ་དེ་རྣམས་ཀྱི་དོན་ནི་དེ་ཡིན་པའི་ཕྱིར་
རོ། །གཉིས་པ་ལ། སྤྱིར་རིགས་ཀྱི་དབྱེ་བ་དང་། རིགས་ཆུང་ངུའི་སོ་སོའི་
དབྱེ་བ་གཉིས་ཀྱི་དང་པོ་ནི། རྩ་རྒྱུད་དུམ་བུ་དང་པོའི་སྙིང་པོ་དང་སྔགས་
དང་ཕྱག་རྒྱའི་ལྷ་དང་སྔགས་དང་དངོས་གྲུབ་ལ་སོགས་པ་ཐམས་ཅད་དེ་་་་
བཞིན་གཤེགས་པའི་རིགས། དེ་བཞིན་དུ་དུམ་བུ་གཉིས་པའི་རྣམས་རྡོ་རྗེའི་
རིགས། གསུམ་པའི་རྣམས་པདྨའི་རིགས། བཞི་པའི་རྣམས་རིན་པོ་ཆེའི་
རིགས་སོ། །རྩ་བའི་རྒྱུད་ན་ལས་ཀྱི་རིགས་ཟུར་ན་མེད་ཀྱང་རྡོ་རྗེ་རྩེ་མོའི་
རིགས་བསྡུ་ནའང་བྱང་གི་དཀྱིལ་འཁོར་གྱི་ལྷ་སོ་བདུན་ལས་རིགས་ཡིན་ལ།
རྩེ་མོའི་རྟོག་བསྡུས་དགུ་པ་ནས་ལས་ཀྱི་རིགས་ཀྱི་ལྷ་ལ་སོགས་པ་སྟོན་པ་་་་་
རྣམས་སོ། །གཉིས་པ་ནི། དེའི་རིགས་རེ་རེ་ལ་ཡང་རིགས་ལྔ་ལྔར་འགྱུར་ཏེ།
རྩེ་མོ་ལས། རྣམ་པར་སྣང་མཛད་ཐུགས་ཀ་ནས། །ཆོས་ཀྱི་རིགས་མཆོག་
ཡང་དག་བྱུང་། །མི་བསྐྱོད་ལ་སོགས་ཚོགས་ཆེན་པོ། །ང་ཡི་རྡོ་རྗེའི་རིགས་
སུ་བརྗོད། །ཕྱག་ན་རྡོ་རྗེ་བདག་ཉིད་ཆེ། །སྦྱིན་པའི་སྤྱོད་པ་ཀུན་ཏུ་བྱུང་། །
རིན་ཆེན་འབྱུང་ལྡན་ལ་སོགས་པ། །ང་ཡི་རིན་ཆེན་རིགས་སུ་བཤད། །རིན་
ཆེན་རྡོ་རྗེ་བདག་ཉིད་ཆེ། །དག་པའི་ཆོས་ལས་ཀུན་ཏུ་བྱུང༌། །ཚེ་དཔག་
མེད་ལ་སོགས་པ་ལ། །དེ་ནི་པདྨའི་རིགས་སུ་བཤད། །རྡོ་རྗེ་ཆོས་ནི་བདག་
ཉིད་ཆེ། །གྲུབ་པའི་ལས་ལས་ཀུན་ཏུ་བྱུང་། །དོན་ཡོན་གྲུབ་པ་ལ་སོགས་
ལས། །དེ་ནི་ལས་ཀྱི་རིགས་སུ་བཤད། །ནམ་མཁའི་མཛོད་ནི་ལས་ཆེན་པོ། །
ཞེས་པ་ལྟར་རོ། །གཉིས་པ་ལ། སྤྲུལ་བཤད་བྱེད་པ་པོ་འཁོར་ལོས་བསྒྱུར་
བའི་དང་། དེས་སྤྲུལ་པའི་དཀྱིལ་འཁོར་གྱི་ལྷའི་དང་། གང་གི་དོན་དུ་སྤྲུལ་
938



པ་གདུལ་བྱའི་དང་། གང་གི་གཉེན་པོ་སྤྲུལ་པ་སྤང་བྱའི་ཁྱད་པར་བཞིའི་
དང་པོ་ནི། དུམ་བུ་དང་པོའི་ལྷ་ཐམས་ཅད་དེ་བཞིན་གཤེགས་པའི་ཐུགས་
ཀའི་ཟླ་བ་རྡོ་རྗེ་ལས་སྐྱེས་པའི་དེ་བཞིན་གཤེགས་པའི་རིགས་ཏེ། དེ་ཉིད་
སྣང་བར། འདི་ནི་དེ་བཞིན་གཤེགས་པའི་རིགས་ཏེ། སྐྱེས་པས་རིགས་ཤེས་
བཤད་པ་ཡིན། །ཞེས་གསུངས་ཞེས་དྲང་ངོ༌། །དུམ་བུ་དང་པོར་ནི་འོག་མ་
རྣམས་དང་མི་འདྲ་སྟེ། དེ་བཞིན་གཤེགས་པ་རྣམས་ཀྱིས་སྤྲུལ་ནས་འཁོར་
ལོས་བསྒྱུར་བས་བཤད་པ་བྱ་བ་ཡིན་ནོ། །འཁོར་ལོས་བསྒྱུར་བ་རྡོ་རྗེ་
སེམས་དཔའ་ནི། རྒྱུད་ལས། བྱང་ཆུབ་སེམས་དཔའ་ཀུན་ཏུ་བཟང་པོ་དེ་
བཞིན་གཤེགས་པ་ཐམས་ཅད་ཀྱིས་འཁོར་ལོས་བསྒྱུར་བ་ཉིད་དུ་དེ་བཞིན་
གཤེགས་པ་ཐམས་ཅད་ཀྱི་སྐུ་རིན་པོ་ཆེའི་དབུ་རྒྱན་དང་ཅོད་པན་གྱི་དབང་
གིས་དབང་བསྐུར་ནས་ཞེས་བཤད་པས་སོ། །དུམ་བུ་གཉིས་པའི་ནི་རྡོ་རྗེ་ཧཱུྃ་
མཛད་ཡིན་ལ། དུམ་བུ་གསུམ་པ་པདྨའི་རིགས་ཀྱི་ནི་རྡོ་རྗེ་ཆོས་ཡིན་ཅིང༌།
དུམ་བུ་བཞི་པ་ནོར་བུའི་རིགས་ཀྱི་ནི་རྡོ་རྗེ་རིན་ཆེན་ལས་ཀྱི་རིགས་ཀྱི་རྡོ་རྗེ་
ལས སོ། །ཁ་ཅིག་དུམ་བུ་གསུམ་པ་དང་བཞི་པའི་འཁོར་ལོས་བསྒྱུར་བ་ནི་
འོད་དཔག་མེད་དང་རིན་འབྱུང་གི་མདུན་ན་ཡོད་པའི་རྡོ་རྗེ་ཆོས་དང་། རྡོ་
རྗེ་རིན་ཆེན་ནི་མ་ཡིན་གྱི་དུམ་བུ་དང་པོའི་འཁོར་ལོས་བསྒྱུར་བ་ཉིད་རིམ་
གྱིས་དུམ་བུ་འོག་མ་གསུམ་གྱི་འཁོར་ལོས་བསྒྱུར་བར་གྱུར་པ་ཡིན། དེས་ན་
མངོན་བྱུང་ལ་འཁོར་ལོས་བསྒྱུར་བ་ལྔ་ཡིན་ལ། རྗེས་འཇུག་ལ་ལས་ཀྱི་
རིགས་མེད་པས་བཞི། ལས་རྒྱལ་དུ་དབང་བླངས་པའི་རྡོར་སེམས་དང་།
རིན་ཆེན་གཉིས་པ་དང་། སྤྱན་གཉིས་པ་སྟེ་བདུན་ཡིན་ནོ་ཟེར་བ་ནི་མི་
འཐད་དེ། རྡོ་རྗེ་རིན་ཆེན་དང་། རྡོ་རྗེ་ཆོས་འཁོར་ལོས་བསྒྱུར་བ་མ་ཡིན་ན།
939



རྒྱུད་ལས། བྱང་ཆུབ་སེམས་དཔའ་ཆེན་པོ་ནམ་མཁའི་སྙིང་པོ་རྡོ་རྗེ་རིན་
པོ་ཆེའི་འཁོར་ལོས་བསྐོར་བར་རྡོ་རྗེ་རིན་པོ་ཆེའི་མྱུ་གུའི་དབང་གིས་དབང་
བསྐུར་ནས་ལག་ཏུ་རྡོ་རྗེའི་ནོར་བུ་བྱིན་ནོ། །ཞེས་དང༌། དེའི་འགྲེལ་པར།
འདིས་ནི་རིན་པོ་ཆེའི་རིགས་ཀྱི་དཀྱིལ་འཁོར་སྤྲུལ་པའི་དང་པོ་སྦྱོར་བའི་་་་
ཏིང་ངེ་འཛིན་བསྟན་པ་ཡིན་ནོ། །ཞེས་པ་དང་། རྒྱུད་ལས། བྱང་
ཆུབ་སེམས་དཔའ་ཀུན་ཏུ་སྤྱན་རས་གཟིགས་ཀྱི་དབང་པོ་དམ་པའི་ཆོས་ཀྱི་
འཁོར་ལོ་བསྐོར་བ་ཉིད་དང་། དེ་བཞིན་གཤེགས་པ་ཐམས་ཅད་ཀྱི་ཆོས་
ཀྱི་སྐུའི་དབང་བསྐུར་ནས་དེའི་ལག་ཏུ་རྡོ་རྗེའི་པདྨ་དེ་བྱིན་ནོ། །ཞེས་དང་།
དེའི་འགྲེལ་པར། པདྨའི་རིགས་ཀྱི་བདག་པོར་འཕགས་པ་སྤྱན་རས་
གཟིགས་དབང་ཕྱུག་འོད་དཔག་མེད་ཀྱི་དབང་བསྐུར་ནས་འགྲོ་བ་འདུལ་་་
བའི་དཀྱིལ་འཁོར་སྤྲུལ་པར་བྱ་བའི་ཕྱིར་འཕགས་པ་སྤྱན་རས་གཟིགས་་་་་
དབང་ཕྱུག་ལ་མཚན་བརྒྱ་རྩ་བརྒྱད་ཀྱིས་གསོལ་བ་བཏབ་ཅེས་བྱ་བས་་་
པདྨའི་རིགས་ཀྱི་དང་པོ་སྦྱོར་བའི་ཏིང་ངེ་འཛིན་བསྟན་པ་ནི། ཞེས་
གསུངས་ཏེ། རྡོ་རྗེ་ཆོས་དང་རྡོ་རྗེ་རིན་ཆེན་གཉིས། དུམ་བུ་དང་པོ་དེ་
བཞིན་གཤེགས་པའི་རིགས་སུ་བསྐྱེད་ལ། དུམ་བུ་གསུམ་པ་དང་བཞི་པར་
པདྨ་དང་རིན་པོ་ཆེའི་རིགས་ཐམས་ཅད་ཀྱི་བདག་པོར་སྤྲུལ་པར་བཤད་པ་
ཡིན་ནོ། །རྡོ་རྗེ་འཆང་ཆེན་པོ་དེ་ཉིད་སྤྱན་རས་གཟིགས་དབང་པོའི་
གཟུགས་འཛིན་པ་ལ་དེ་བཞིན་གཤེགས་པ་ཐམས་ཅད་ཀྱི་པདྨའི་རིགས་་་་་
སྤྲུལ་པའི་ཕྱིར་མཚན་བརྒྱ་རྩས་གསོལ་བ་འདེབས་པ་ཡིན་གྱི། ས་ལ་གནས་
པའི་བྱང་ཆུབ་སེམས་དཔའ་ལ་ནི་མ་ཡིན་ནོ། །ཞེས་དེ་ཉིད་སྣང་བར་བཤད་
པ་དང་། སངས་རྒྱས་གསང་བས་ཀྱང་། བཅོམ་ལྡན་འདས་རྡོ་རྗེ་སེམས་
940



དཔའ་སྐྱེ་རྒུའི་བདག་པོ་དེ་ཉིད་འཇིག་རྟེན་གསུམ་ལས་རྣམ་པར་རྒྱལ་བ་རྡོ་
རྗེ་འཛིན་པ་དང༌། འཇིག་རྟེན་དབང་པོ་དང་། ནམ་མཁའི་སྙིང་པོ་རྣམས་
ཞེས་བཤད་པ་དང་འགལ་བའི་སྐྱོན་མེད་དེ། རྡོ་རྗེ་འཆང་ཆེན་པོའམ་རྡོ་རྗེ་
སེམས་དཔའ་ལས། དེ་གསུམ་དུ་མ་ཟད་རིགས་ཐམས་ཅད་ཀྱི་ལྷ་ཐམས་
ཅད་ཀྱང་འབྱུང་བའི་ཕྱིར་རོ། །སྤྱན་གཉིས་པ་ནི། པདྨའི་རིགས་ཀྱི་པདྨའི་
རིགས་དང་། རིན་ཆེན་གཉིས་པ་ནི་རིན་ཆེན་རིགས་ཀྱི་རིན་ཆེན་རིགས་ཏེ།
རིགས་ཆུང་ངུ་གཉིས་པོ་སྤྲུལ་པར་བྱིན་གྱིས་རློབ་མཁན་ཡིན་གྱི་འཁོར་ལོས་
བསྒྱུར་བའི་དོན་མེད་དོ། །ལས་རྒྱལ་མཆོག་ཏུ་དབང་བླངས་པའི་རྡོ་རྗེ་
སེམས་དཔའང་འཁོར་ལོས་བསྒྱུར་བ་ལས་ཐ་དད་མ་ཡིན་ནོ། །རྗེས་འཇུག་
ལ་ལས་རིགས་མེད་པའང་མི་འཐད་དེ། རྒྱུད་ལས། བྱང་ཆུབ་སེམས་དཔའ་
ཆེན་པོ་དེ་བཞིན་གཤེགས་པ་ཐམས་ཅད་ཀྱི་འཕྲིན་ལས་ཞེས་བྱ་བ། འཕྲིན་
ལས་ཐམས་ཅད་ཀྱི་འཁོར་ལོ་བསྐོར་བར་དེ་བཞིན་གཤེགས་པ་ཐམས་ཅད་
ཀྱི་རྡོ་རྗེའི་དབང་གིས་དབང་བསྐུར་ནས་དེའི་ལག་ཏུ་ལས་ཀྱི་རྡོ་རྗེ་དེ་དེ་་་་་
བཞིན་དུ་བྱིན་ནོ། །ཞེས་པ་དང་། དེའི་འགྲེལ་པར། འཕྲིན་ལས་ཐམས་ཅད་
ཀྱི་འཁོར་ལོ་ནི། ལས་ཀྱི་དཀྱིལ་འཁོར་ཐམས་ཅད་དང་། དེའི་རིགས་རྣམས་
སོ། །འཕྲིན་ལས་ཐམས་ཅད་ཀྱི་འཁོར་ལོ་བསྐོར་བ་ཉིད་དུ་དེ་བཞིན་
གཤེགས་པ་ཐམས་ཅད་ཀྱིས་རྡོ་རྗེའི་དབང་གིས་དབང་བསྐུར་ནས་ཞེས་བྱ་
བ་ནི། ཡི་གེ་ཨོཾ་དང་ནམ་མཁའ་མཛོད་ཀྱི་དམ་ཚིག་གི་ཕྱག་རྒྱས་སྣ་ཚོགས་
རྡོ་རྗེའི་ཕྲེང་བའི་དབང་བསྐུར་བྱིན་ལ་ལས་ཀྱི་དཀྱིལ་འཁོར་སྤྲུལ་པའི་ཕྱིར་
དང་པོའི་སྦྱོར་བ་ཉེ་བར་བསྟན་པ་ཡིན་ནོ། །ཞེས་དང་། སློབ་དཔོན་སྣ་
ཚོགས་རྡོ་རྗེ་ཐོགས་པས་ལས་ཀྱི་དཀྱིལ་འཁོར་གྱི་ཆོ་ག་བྱས་ལ། ཞེས་དང༌།
941



གཞན་ཡང་། དེ་ཉིད་སྣང་བར། ལས་ཀྱི་རིགས་ཀྱི་འཁོར་ལོས་བསྒྱུར་བ་
དབང་བསྐུར་བའི་ཆོ་ག་བ ཤད་པའི་ཕྱིར་རོ། །རྩ་རྒྱུད་ལས། རིགས་ཀྱི་དུམ་
བུ་ལོགས་སུ་མེད་ཀྱང་རྩེ་མོར་ལས་ཀྱི་རིགས་ཀྱི་རྟོག་བསྡུས་ལོགས་ན་ཡོད་་་
པར་བཤད་པས་དེ་ལའང་འཁོར་ལོས་བསྒྱུར་བ་དགོས་པའི་ཕྱིར་རོ། །
གཉིས་པ་ནི། དེ་བཞིན་གཤེགས་པའི་རིགས་ཀྱི་ལྷ་ཐམས་ཅད། རྡོ་རྗེ་
ཁུ་ཚུལ་གྱིས་དང་པོའི་རྡོ་རྗེས་མཚན་པའི་རང་རང་གི་ཕྱག་མཚན་འཛིན་་་་་
ཅིང་དེ་བཞིན་གཤེགས་པ་ལྔའི་ཅོད་པན་ཅན་ནོ། །དུམ་བུ་གཉིས་པའི་ལྷ་
ཐམས་ཅད་རྡོ་རྗེ་ཧཱུྃ་མཛད་ཀྱི་ཐུགས་ཀའི་ཁྲོ་བོའི་རྡོ་རྗེ་ལས་སྤྲུལ་པའི་ཕྱིར་
རྡོ་རྗེའི་རིགས་ཡིན་ལ། ཁྲོ་བོའི་རྡོ་རྗེས་མཚན་པའི་ཕྱག་མཚན་བསྣམས་
པ་རྡོ་རྗེ་ཕྲེང་བའི་ཅོད་པན་ཅན་ནོ། །དུམ་བུ་གསུམ་པའི་ལྷ་རྣམས་སྤྱན་
རས་གཟིགས་ཀྱི་ཐུགས་ཀའི་རྡོ་རྗེ་པདྨ་ལས་སྤྲུལ་པའི་ཕྱིར་པདྨའི་རིགས་ཡིན་
ལ། པདྨའི་ཁུ་ཚུར་གྱིས་རྡོ་རྗེ་པདྨས་མཚན་པའི་ཕྱག་མཚན་འཛིན་པ་འོད་
དཔག་མེད་དང་རྡོ་རྗེ་པདྨའི་ཕྲེང་བའི་ཅོད་པན་ནོ། །དུམ་བུ་བཞི་པའི་ལྷ་
རྣམས་ནམ་མཁའི་སྙིང་པོའི་ཐུགས་ཀའི་རྡོ་རྗེ་རིན་པོ་ཆེ་ལས་སྐྱེས་པའི་ཕྱིར་ ་
རིན་པོ་ཆེའི་རིགས་ཡིན་ལ་རིན་པོ་ཆེའི་ཁུ་ཚུར་གྱིས་རྡོ་རྗེ་རིན་པོ་ཆེས་
མཚན་པའི་ཕྱག་མཚན་འཛིན་ཅིང་རིན་ཆེན་མྱུ་གུའི་ཅོད་པན་ཅན་ནོ། །རྩེ་
མོའི་ལས་ཀྱི་རིགས་ཀྱི་རྟོག་བསྡུས་བོད་དུ་མ་འགྱུར་བས་གསལ་བར་མི་ཤེས་
པར་འདུག་ནའང་སྔར་གྱི་རིགས་པ་བསྒྲེས་ནས་རྡོ་རྗེ་ལས་ཀྱི་ཐུགས་ཀའི་སྣ་
ཚོགས་རྡོ་རྗེ་ལས་སྐྱེས་པའི་ཕྱིར་ལས་རིགས་ཡིན་ལ། ལས་ཀྱི་ཁུ་ཚུར་གྱིས་
སྣ་ཚོགས་རྡོ་རྗེས་མཚན་པའི་ཕྱག་མཚན་འཛིན་ཅིང་སྣ་ཚོགས་རྡོ་རྗེའི་ཕྲེང་
བའི་ཅོད་པན་ཅན་དུ་དོན་གྱིས་ཐོབ་བོ། །གསུམ་པ་ནི། གདུལ་བྱ་འདོད་
942



ཆགས་ཅན་འདུལ་བའི་ཕྱིར་དེ་བཞིན་གཤེགས་པའི་རིགས་ཏེ། ཆགས་པས་
ཆགས་པ་སྤང་བའི་ཕྱིར་ལྷ་ཐམས་ཅད་ཆགས་པའི་ཉམས་ཅན་ནོ། །གདུལ་
དཀའ་བའི་ཞེ་སྡང་ཅན་འདུལ་བའི་ཕྱིར་རྡོ་རྗེའི་རིགས་ཏེ། ཁྲོ་བས་ཁྲོ་བ་
སྤང་བར་བྱ་བའི་ཕྱིར་ཐམས་ཅད་རབ་ཏུ་ཁྲོས་པའོ། །གཏི་མུག་གི་དབང་
གིས་མུ་སྟེགས་ཅན་གྱི་ལྷ་དུ་མ་དང་ལྟ་བ་ཕྱིན་ཅི་ལོག་དུ་མ་ལ་ཞེན་པ་དག་
གདུལ་བའི་ཕྱིར་པདྨའི་རིགས་ཏེ། ལྷ་རྣམས་ཕྱི་ནང་གི་ལྷ་མི་འདྲ་བ་དུ་མའི་
གཟུགས་འཛིན་པ་ཉམས་སྣ་ཚོགས་པ་ཅན་ནོ། །སེར་སྣའི་དབང་གིས་ནོར་
ལ་འདོད་ཅིང་བརྐམ་པ་གདུལ་བའི་ཕྱིར་རིན་པོ་ཆེའི་རིགས་ཏེ། ལྷ་ཕལ་
ཆེར་རིན་པོ་ཆེ་གསེར་གྱི་མདོག་དང་རྒྱས་པའི་ཉམས་ཅན་ནོ། །ལེ་ལོའི་
དབང་གིས་དཀོན་མཆོག་མཆོད་པ་དང་། སེམས་ཅན་གྱི་དོན་བྱེད་པ་ལ་
མི་བརྩོན་པའི་གཉེན་པོར་ལྷ་ཐམས་ཅད་སྐུ་མདོག་ལྗང་ཁུ་ཞི་དྲག་སྣ་ཚོགས་
པའི་ཉམས་ཅན་ཏེ། སྒེག་པས་རྡོ་རྗེ་སེམས་དཔའ་ཉིད། །ཅེས་དང་། རྩེ་
མོར། རྡོ་རྗེ་ཅན་ཀུན་ཁྲོ་གཉེར་ཅན། །རིན་ཆེན་ཚོགས་ནི་རབ་བཤད་པ། །
པདྨ་ཆེན་པོ་དུལ་ཞིང་ཞི། །དྲག་པོ་ཞི་བ་ལས་འཛིན་པ། །ཞེས་དང༌། །ཁ་
དོག་ལྗང་ཁུ་ལས་འཛིན་པ། །ཞེས་སོ། །བཞི་པ་ནི། སྔར་གྱི་དེ་ཉིད་ཀྱི་ཤུགས་
ལ་འགྲུབ་སྟེ། དུམ་བུ་དང་པོ་ནི་འདོད་ཆགས། གཉིས་པ་ནི་ཁྲོ་བ། གསུམ་
པ་ནི་གཏི་མུག བཞི་པ་ནི་སེར་སྣ། ལྔ་པ་ལས་རིགས་ལ་དངོས་སུ་བཤད་པ་
མེད་ཀྱང་། ལེ་ལོའི་གཉེན་པོར་གྲུབ་སྟེ་བརྩོན་འགྲུས་ཡིན་པའི་ཕྱིར་རོ། །དེ་
ཉིད་སྣང་བར། འདི་ནི་འདོད་ཆགས་ཀྱིས་འདོད་ཆགས་སྤང་བར་བྱ་བའི་
ཕྱིར་ཞེས་པ་ལ་སོགས་པ་གསུངས་པའི་ཕྱིར་རོ། །གསུམ་པ་ནི། ཕྱི་རབས་
ཀྱི་དོན་དུ་དེ་བཞིན་གཤེགས་པ་ཐམས་ཅད་ཀྱིས་འཁོར་ལོས་བསྒྱུར་བ་ལ་་་་
943



མཚན་བརྒྱ་རྩས་གསོལ་བ་བཏབ་པས་རྡོ་རྗེ་སེམས་དཔའ་གདུལ་བྱ་རྒྱུས་་་་་
འབྲིང་བསྡུས་གསུམ་ལ་དགའ་བའི་དོན་དུ་དཀྱིལ་འཁོར་རྒྱས་པ་བཞི་དང་།
ཕྱག་རྒྱ་བཞི་པ་ལྔ་དང་། ཕྱག་རྒྱ་གཅིག་པའི་དཀྱིལ་འཁོར་གྱི་བཤད་པ་
རྣམས་གསུངས་ཏེ། ཤེས་རབ་ཐབས་ཀྱི་དེ་ཉིད་ཆེ། །བྱང་ཆུབ་ཆེན་པོ་རབ་
བསྒྲུབ་ཕྱིར། །བློ་ལྡན་རྡོ་རྗེ་སེམས་དཔའ་ཡིས། །རྟོག་པའི་རྒྱལ་པོ་འདི་
གསུངས་སོ། །ཞེས་སོ། །དེ་བཞིན་དུ། རྡོ་རྗེ་ཧཱུྃ་མཛད་ཀྱིས་འཇིག་རྟེན་
གསུམ་རྒྱལ་གྱི་དུམ་བུ་དང༌། ཕྱི་རོལ་རྡོ་རྗེའི་རིགས་ཀྱི་དུམ་བུ་གཉིས་ཀྱི་
སྤྲུལ་བཤད་བྱས་ཏེ། འགྲེལ་པར། གདུག་པ་མ་རུངས་འདུལ་བའི་ཕྱིར། །ཁྲོ་
བོའི་སྤྲུལ་པར་རབ་བསྒྲགས་པ། །བློ་ལྡན་རྡོ་རྗེ་སེམས་དཔའ་ཡིས། །རྟོག་
པའི་རྒྱལ་པོ་འདི་གསུངས་སོ། །ཞེས་དང་། ཉོན་མོངས་འཇིག་རྟེན་ཁམས་
རྣམས་ཀྱི། །དབང་བྱས་ཁྲོ་བོ་ཆེར་སྤྲུལ་ནས། །བློ་ལྡན་རྡོ་རྗེ་མགོན་པོ་ཡིས། །
རྟོག་པའི་རྒྱལ་པོ་འདི་གསུངས་སོ། །ཞེས་སོ། །དུམ་བུ་གསུམ་པ་པདྨའི་
རིགས་ནི་སྤྱན་རས་གཟིགས་ཀྱིས་བཤད་དོ། །འགྲེལ་པར། སོ་སོར་རྟོག་པའི་
འགྲོ་བ་ཀུན། །གཏི་མུག་རྒྱ་མཚོ་ལས་བསྒྲལ་ཕྱིར། །བློ་ལྡན་འཇིག་རྟེན་
དབང་ཕྱུག་གིས། །རྟོག་པའི་རྒྱལ་པོ་འདི་གསུངས་སོ། །ཞེས་སོ། །དུམ་བུ་
བཞི་པ་རིན་པོ་ཆེའི་རིགས་ནམ་མཁའི་སྙིང་པོས་བཤད་དེ། འགྲེལ་པར།
སེར་སྣའི་སྒྲིབ་པ་གཞིག་ཕྱིར་དང༌། །སེམས་ཅན་བསམ་པ་ཡོངས་རྫོགས་
གྱུར། །དོན་ཀུན་གྲུབ་པའི་དཔའ་བོས་ནི། །ནམ་མཁའི་མཐར་ཐུག་གྲགས་
པ་ཡི། །རྡོ་རྗེ་རིན་ཆེན་རིགས་བསྐྱེད་ཕྱིར། །རྟོག་པའི་རྒྱལ་པོ་འདི་གསུངས་
སོ། །ཞེས་སོ། །རྩེ་མོའི་ལས་རིགས་ཀྱི་རྟོག་བསྡུས་ལྟ་བུ་རྡོ་རྗེ་ལས་ཀྱི་སྤྲུལ་
བཤད་བྱས་པར་དོན་གྱིས་འགྲུབ་བོ། །རྩེ་མོར། སངས་རྒྱས་རྣལ་འབྱོར་ཆོ་
944



གར་ལྡན། །རྡོ་རྗེ་ཆོས་ནི་རབ་འཇུག་པ། །སྐུ་གསུམ་ཞེས་བྱ་གསང་ཆེན་གྱི། །
རྟོག་པ་ཐམས་ཅད་བསྡུས་པ་དང་། །རྡོ་རྗེ་རྣལ་འབྱོར་ཆོ་གར་ལྡན། །མ་
རུངས་ཐམས་ཅད་འདུལ་བྱེད་པ། །ཁམས་གསུམ་རྣམ་རྒྱལ་ཞེས་བྱ་ཡི། །
རྟོག་པ་ཐམས་ཅད་བསྡུས་པ་དང་། །ཆོས་ཀྱི་རྣལ་འབྱོར་ཆོ་གར་ལྡན། །པདྨ་
གར་མཁན་སྐྱེད་བྱེད་པ། །འགྲོ་བ་འདུལ་བ་ཞེས་བྱ་བའི། །རྟོག་པ་ཐམས་
ཅད་བསྡུས་པ་དང་། །སྦྱིན་པ་བཞི་དང་ཡང་དག་ལྡན། །རིན་ཆེན་འཁོར་
ལོས་སྐྱེད་བྱེད་ཕྱིར། །བྱང་ཆུབ་སེམས་དཔའ་ཡིད་ཆེས་བྱེད། །རྟོག་པ་
ཐམས་ཅད་བསྡུས་པ་དང་། །སངས་རྒྱས་ཀུན་གྱི་ཐབས་ཆེན་པོ། །སྣ་ཚོགས་
གར་མཁན་སྐྱེད་བྱེད་པ། །ལས་ཀྱི་རྣལ་འབྱོར་ཆོ་ག་ཡིས། །རྟོག་པ་ཐམས་
ཅད་བསྡུས་པ་དང་། །ཞེས་གསུངས་སོ། །
གཉིས་པ་ལ། སྨིན་པར་བྱེད་པ་དབང་དང་། སྒྲུབ་ཐབས་ཀྱི་ཁྱད་པར་
དང་གཉིས་ཀྱི་དང་པོ་ལ། སྨིན་བྱེད་སློབ་དཔོན་དང་། སྨིན་བྱ་སློབ་མ་དང་།
དེ་དག་གི་ཆས་གོས་དང་། གདོང་རས་དང༌། དཀྱིལ་འཁོར་དུ་འཇུག་ཚུལ་
དང་། འཇུག་བྱའི་དཀྱིལ་འཁོར་དང་། དཀྱིལ་འཁོར་མཆོད་པའི་རྫས་དང་།
ཞུགས་ནས་དབང་བསྐུར་ཚུལ་དང་། དབང་ཐོབ་པའི་སྡོམ་པ་དང༌། དམ་
ཚིག་གི་ཁྱད་པར་དང་བརྒྱུད་ཀྱི་དང་པོ་ནི། དེ་བཞིན་གཤེགས་པའི་རིགས་
སུ་རྡོ་རྗེ་སེམས་དཔའི་རྣལ་འབྱོར་ཆེན་པོ་དང་ལྡན་པའི་སློབ་དཔོན་ཡིན་་་་་
པས་རྡོ་རྗེ་སློབ་དཔོན་ཏེ། འགྲེལ་པར། སེམས་དཔའ་ཐམས་ཅད་ཀྱི་རྣལ་
འབྱོར་གྱི་བདག་ཉིད་ཅན་གྱི་རྡོ་རྗེས་ཉེ་བར་མཚོན་པའི་སློབ་དཔོན་ནི་རྡོ་
རྗེ་སློབ་དཔོན་ཏེ། ཞེས་དང་། རྡོ་རྗེའི་རིགས་སུ་རྡོ་རྗེ་ཧཱུྃ་མཛད་ཀྱི་རྣལ་
འབྱོར་ཆེན་པོས་བྱིན་གྱིས་བརླབས་པའི་རྡོ་རྗེ་སློབ་དཔོན་ནོ། །དེ་བཞིན་དུ།
945



པདྨའི་སློབ་དཔོན་དང་། རིན་ཆེན་སློབ་དཔོན་དང་། སྣ་ཚོགས་སློབ་དཔོན་
ཀྱང་དེས་འགྲེ་སྟེ། འགྲེལ་པར། འགྲོ་བ་འདུལ་བའི་རྣལ་འབྱོར་ཆེན་པོ་དང་
བྱིན་གྱིས་བརླབས་པའི་སློབ་དཔོན་ནི་པདྨའི་སློབ་དཔོན་ནོ། །ཞེས་སོགས་
གསུངས་སོ། །གཉིས་པ་ནི། རང་གི་རིགས་ཀྱི་འཁོར་ལོས་བསྒྱུར་བས་བྱིན་
གྱིས་བརླབས་པའི་སློབ་མ་ནི་རྡོ་རྗེ་སློབ་མ་གཉིས་དང་། པདྨའི་སློབ་མ་
དང་། རིན་ཆེན་སློབ་མ་དང་། སྣ་ཚོགས་སློབ་མ་སྟེ། རྡོ་རྗེ་སེམས་དཔས་
བྱིན་གྱིས་བརླབས་པའི་སློབ་མ་ནི་རྡོ་རྗེ་སློབ་མ་སྟེ། ཞེས་སོགས་གསུངས་
སོ། །གསུམ་པ་ནི། དུམ་བུ་དང་པོར། དེ་ནས་སྟོད་གཡོགས་གོས་དམར་པོ་
གྱོན་ལ། གདོང་རས་དམར་པོ་དཀྲིས་ཏེ། ཞེས་ཏེ་འདོད་ཆགས་ཀྱིས་འདོད་
ཆགས་སྤང་བའི་དོན་ནོ། །དུམ་བུ་གཉིས་པར། གོས་སྔོན་པོ་བགོས་ལ་མགོ་
ལ་གཙུག་ཏོར་སྔོན་པོ་བཅིངས་ཏེ་དར་སྔོན་པོས་གདོང་དཀྲིས་ལ་ཞེས་ཏེ་ཁྲོ་
བས་ཁྲོ་བ་སྤང་བའོ། །དུམ་བུ་གསུམ་པར། རྒྱུད་ལས་དངོས་སུ་མ་གསུངས་
ཀྱང་འགྲེལ་པར་གོས་སོགས་དཀར་པོར་བཤད་དེ་གཏི་མུག་སྤང་བའོ། །
དུམ་བུ་བཞི་པར་རྒྱུད་ལས་ཇི་ལྟར་རྙེད་པའི་གོས། ཞེས་བཤད་པས་རྙེད་ན་
སེར་པོ་དང་། མ་རྙེད་ན་གང་རུང་བས་ཆོག་པར་བཤད་པས་ལས་རིགས་
ཀྱང་དེ་དང་འདྲའོ། །རང་གི་འཁོར་ལོས་བསྒྱུར་བས་བྱིན་གྱིས་བརླབས་
པའི་འཇུག་སྒོའི་བུམ་པས་དབང་བསྐུར་བ་ནི། རྡོ་རྗེ་ནས་རིན་པོ་ཆེའི་བར་
གྱིས་བྱིན་གྱིས་བརླབས་པའི་བུམ་པས་དབང་བསྐུར་ཏེ། ལས་རིགས་ཀྱང་
དེས་འགྲེའོ། །བཞི་པ་ནི། དེ་ལྟར་དབང་བསྐུར་ནས་རང་གི་རིགས་ཀྱི་དམ་
ཚིག་གི་ཕྱག་རྒྱས་དཀྱིལ་འཁོར་དུ་འཇུག་སྟེ། དེ་བཞིན་གཤེགས་པའི་རིགས་
སུ་ནི། སེམས་མ་རྡོ་རྗེ་མའི་དང་། རྡོ་རྗེའི་རིགས་སུ་ཁྲོ་བོ་ཏི་རིནྟི་རིའི་དང་།
946



--
པདྨའི་རིགས་སུ་རྡོ་རྗེ་པདྨའི་དང་། ནོར་བུའི་རིགས་སུ་རྡོ་རྗེ་ནོར་བུའི་
དང་། ལས་ཀྱི་རིགས་སུ་རྡོ་རྗེ་ལས་ཀྱི་དམ་ཚིག་གི་ཕྱག་རྒྱ་བཅིངས་ནས་
འཇུག་པའོ། །ལྔ་པ་ནི། དེ་བཞིན་གཤེགས་པའི་རིགས་ཀྱི་དཀྱིལ་འཁོར་ནི།
དཀྱིལ་འཁོར་དབུས་མ་ཟླུམ་པོ་རྡོ་རྗེའི་ཕྲེང་བས་བསྐོར་བའོ། །རྡོ་རྗེའི་
རིགས་ལ་གཞན་འདྲ་བ་ལ་ཁྲོ་བོའི་རྡོ་རྗེས་བསྐོར་བ། པདྨའི་རིགས་ལ། དེ་
ཡི་ནང་དུ་སྲད་བུ་ནི། །གྲུ་བཞི་པར་ནི་བྲི་བར་བྱ། །གཉིས་པ་གྲྭར་ནི་སྒོ་
གདོད་ཅིང་། །པདྨོ་འདྲ་བར་བྱ་བ་ཡིན། །ཀ་བ་བརྒྱད་ཀྱི་ཚུལ་དུ་ནི། །པདྨ་
འདབ་མ་བརྒྱད་པ་བྲི། །ཞེས་པ་དང་། རིན་པོ་ཆེའི་རིགས་ལ་རིན་པོ་ཆེ་
ཟུར་བརྒྱད་ལྟ་བུ་དང་། ལས་ཀྱི་རིགས་ལ་སྣ་ཚོགས་རྡོ་རྗེ་ལྟ་བུར་བྲི་སྟེ། རྩེ་
མོ་ལས། དེ་བཞིན་རྡོ་རྗེ་རིགས་ཆེན་ལ། རྡོ་རྗེ་ཕྲེང་བས་རྡོ་རྗེ་འཛིན། །རྡོ་
རྗེའི་དཀྱིལ་འཁོར་སྦྱོར་བྱུང་བ། །རྡོ་རྗེའི་རི་མོ་ཡང་དག་བྲི། །པདྨའི་རིགས་
ཆེན་བཟང་པོ་ལ། །པདྨའི་ཕྲེང་བས་པདྨ་འཛིན། །པད་མའི་དཀྱིལ་འཁོར་
སྦྱོར་བྱུང་བ། །པདྨའི་སྲད་བུའི་ཐིག་གདབ་བྱ། །རིན་ཆེན་རིགས་ཅན་
བཟང་པོ་ལ། །རིན་ཆེན་ཕྲེང་བས་རིན་ཆེན་འཛིན། །རིན་ཆེན་དཀྱིལ་
འཁོར་སྦྱོར་བྱུང་བ། །རིན་ཆེན་རི་མོས་རྣམ་པར་མཛེས། །ལས་ཀྱི་རིགས་ལ་
སྣ་ཚོགས་བཤད། །དེ་བཞིན་སངས་རྒྱས་རིགས་མཆོག་ལ། །འོན་ཀྱང་རྡོ་
རྗེའི་ཁྱད་པར་གྱིས། །ཞེས་སོ། །དེ་བཞིན་དུ་ལྷའི་ཁྱད་པར་ཡང་ཤེས་པར་
བྱའོ། །དྲུག་པ་ནི། མེ་ཏོག་དང་གོས་ཟུང་ལ་སོགས་པ་ཐམས་ཅད་དེ་བཞིན་
གཤེགས་པའི་རིགས་ལ་དཀར་པོ། རྡོ་རྗེའི་རིགས་ལ་སྔོན་པོ། པདྨའི་རིགས་
ལ་དམར་པོ། ནོར་བུའི་རིགས་ལ་སེར་པོ། དེས་མཚོན་ནས་ལས་ཀྱི་རིགས་
ལ་སྣ་ཚོགས་མདོག་སྟེ། དཔལ་མཆོག་དང་པོར། རྡོ་རྗེ་ཅན་ལ་མཆོད་པ་
་་་
947



ཀུན། །དེ་བཞིན་གཤེགས་པའི་རིགས་ལ་དཀར། །རྡོ་རྗེའི་བདག་ཉིད་ནག་
པོ་སྟེ། །དམར་པོ་པདྨ་ནོར་བུ་སེར། །ཞེས་སོ། །བདུན་པ་ནི། སློབ་མའི་
དབང་ལ་མེ་ཏོག་གང་ཕོག་གི་ལྷར་བསྐྱེད་ནས་རང་གི་ལྷའི་བུམ་ཆུ་དང་།
དེ་བཞིན་གཤེགས་པའི་རིགས་ལ་ཕོག་ན། རིན་ཆེན་གྱི་ཅོད་པན་དང་། དེ་
བཞིན་གཤེགས་པའི་རྡོ་རྗེ་དང་། དེས་མཚན་པའི་དྲིལ་བུ་དང་མིང་། དེ་
བཞིན་གཤེགས་པའི་རིགས་ལ་དེ་བཞིན་གཤེགས་པ་ལྔའི་ཅོད་པན་དང་།
དང་པོའི་རྡོ་རྗེ་དང་། དེས་མཚན་པའི་དྲིལ་བུ་དང་མིང་། རྡོ་རྗེའི་རིགས་ལ་
སངས་རྒྱས་ལྔ་དང་། རྡོ་རྗེ་ཕྲེང་བའི་ཅོད་པན་དང༌། ཁྲོ་བོའི་རྡོ་རྗེ་དང་།
ཁྲོ་བོའི་དྲིལ་བུ་དང་མིང་། པདྨའི་རིགས་ལ་འོད་དཔག་མེད་དང་། པདྨའི་
ཕྲེང་བའི་ཅོད་པན་དང༌། རྡོ་རྗེ་པདྨ་དང༌། པདྨའི་དྲིལ་བུ་དང་མིང་། ནོར་
བུའི་རིགས་ལ་རིན་ཆེན་མྱུ་གུའི་ཅོད་པན་དང་། རྡོ་རྗེ་རིན་ཆེན་དང་། རིན་
ཆེན་དྲིལ་བུ་དང་མིང་། ལས་ཀྱི་རིགས་ལ་སྣ་ཚོགས་རྡོ་རྗེའི་ཅོད་པན་དང༌།
སྣ་ཚོགས་རྡོ་རྗེ་དང་། སྣ་ཚོགས་དྲིལ་བུ་དང་མིང་གི་དབང་བསྐུར་རོ། །སློབ་
དཔོན་དུ་དབང་བསྐུར་བར་འོས་པ་ལ་དབང་སྟེགས་ཀྱི་སྟེང་དུ་རང་རང་གི་
འཁོར་ལོས་བསྒྱུར་བར་བསྐྱེད་པ་ལ་རང་རང་གི་རྣལ་འབྱོར་ཆེན་པོའི་ལྷ་་་་
ལུས་ལ་བཀོད་ནས་རང་རིགས་ཀྱི་བུམ་པ་ཐམས་ཅད་དང་། ཕྱག་མཚན་
དང༌། མིང་དབང་བསྐུར་ནས་མིག་ཐུར་ལ་སོགས་པའི་རྗེས་གནང་དང༌། །
རང་རང་གི་ཆོས་ཀྱི་འཁོར་ལོ་བསྐོར་བའི་རྗེས་གནང་ཕྱིན་ནས་རང་རང་གི་
དམ་ཚིག་གསུམ་སྦྱིན་པ་སྟེ། དེ་ལ་དེ་བཞིན་གཤེགས་པ་དང་དེའི་རིགས་
དང་རྡོ་རྗེ་དང་པདྨ་དང་རིན་པོ་ཆེའི་རིགས་ལ་དམ་ཚིག་གསུམ་ཐ་དད་དུ་
ཡོད་པ་ལ་ལས་རིགས་ནི། དེ་བཞིན་གཤེགས་པའི་རིགས་དང་འདྲ་བར་
948



བཤད་དོ། །བརྒྱད་པ་ནི། དེ་ལ་རིགས་ལྔའི་སྡོམ་པ་ནི། སྡོམ་གཟུང་ལས་
ཤེས་ཏེ་གྲགས་པ་ཆེ་བས་མ་བྲིས་སོ། །ལྷ་མཉེས་པར་བྱེད་པའི་ཉམས་སུ་
བླང་བྱའི་དམ་ཚིག་ནི། གང་གི་འདོད་ལ་སྙོམས་ཞུགས་པ། །དེ་ལ་འདོད་
པས་སྦྱོར་བར་བྱེད། །སངས་རྒྱས་ཕྱག་རྒྱ་ཆེན་པོ་ཡི། །ཡེ་ཤེས་དམ་ཚིག་ཡིན་
པར་བཤད། །ཅེས་བྱང་ཆུབ་ཀྱི་སེམས་ལ་གོམས་པར་བྱེད་པའི་འདོད་
ཆགས་ཀྱིས་དེ་བཞིན་གཤེགས་པའི་སྐུར་བསྐྱེད་ཅིང་གཞན་ཡང་སྨིན་གྲོལ་
དུ་བྱེད་པ་ནི། དེ་བཞིན་གཤེགས་པ་ཡི་དམ་ཚིག །འདོད་པ་རྣམས་ལ་
ཆགས་བྲལ་མིན། །དམ་ཚིག་ཤིན་ཏུ་ཚུལ་ཆེན་འདི། །དེ་བཞིན་གཤེགས་
པའི་རིགས་དག་པ། །རྒྱལ་བས་ཀྱང་ནི་འདའ་མི་མཛད། །ཅེས་རང་གི་
ལྷའི་ཏིང་ངེ་འཛིན་ལ་མི་བསྐྱོད་པ་དེ་བཞིན་གཤེགས་པའི་རིགས་ཀྱི་དང༌།
སེམས་ཅན་དོན་དུ་ཁྲོ་མིན་ཡང་། །ཁྲོ་བ་ཆེན་པོ་རབ་ཏུ་སྟོན། །རྡོ་རྗེའི་
རིགས་ནི་ཆེན་པོ་ཡི། །དམ་ཚིག་འདི་ནི་འདའ་བར་དཀའ། །ཞེས་སྙིང་རྗེ་
ཆེན་པོས་ཁོང་ཁྲོའི་ཏིང་ངེ་འཛིན་སྒོམ་པ་རྡོ་རྗེའི་དང་། རང་བཞིན་དག་
པར་ཤེས་ནས་ཀྱང་། །དེ་དགོས་གང་དང་གང་བྱེད་པ། །འདི་ནི་པདྨའི་
རིགས་ཆེན་གྱི། །དམ་ཚིག་འདའ་བར་དཀའ་བའོ། །ཞེས་ཆོས་ཐམས་
ཅད་རང་བཞིན་མེད་པར་ཤེས་ནས་ཕྱག་རྒྱ་བཞིའི་དགོས་པ་སྒྲུབ་པ་པདྨའི་
རིགས་ཀྱི་དང༌། ཉུང་ངམ་ཡང་ན་མང་ཡང་རུང་། །ཇི་ཙམ་ནུས་པ་ཉིད་དུ་
ཡང་། །སྦྱིན་པས་ཉི་མ་མ་སྟོངས་པར། །བྱ་བ་འདི་ནི་དམ་ཚིག་གོ །ཞེས་
སྦྱིན་པ་ཉིན་རེ་ལ་མི་འཆད་པར་གཏོང་བ་རིན་པོ་ཆེའི་དམ་ཚིག་སྟེ། འདིས་
ལས་ཀྱི་དམ་ཚིག་ཀྱང་བསྟན་ནོ། །
གཉིས་པ་ལ། ལྷ་སྒོམ་པའི་དང་། སྔགས་བཟླས་པའི་དང་། རྗེས་སྤྱོད་
949



ལམ་གྱི་སྐབས་སུ་བསྲུང་བའི་ཁྱད་པར་དང་གསུམ་གྱི་དང་པོ་ལ། ལྷ་སྒོམ་
པའི་སྔོན་འགྲོའི་དང་། དངོས་གཞིའི་ལྷ་སྒོམ་པའི་དང༌། ཕྱག་རྒྱ་བཅིང་
བའི་དང་། བྱིན་གྱིས་རློབ་པའི་དང༌། དབང་བསྐུར་བའི་དང་། མཆོད་པའི་
ཁྱད་པར་དང་དྲུག་གི་དང་པོ་ནི། ཚོགས་རྟེན་གྱི་དཀྱིལ་འཁོར་སྤྲུལ་པ་རང་
རང་གི་སེམས་དཔའ་རྒྱུས་སྤྲུལ་པ་དང་། ཡེ་ཤེས་དབབ་པའི་སྐབས་སུ་དང་
པོའི་རྡོ་རྗེ་དང༌། ཁྲོ་བོའི་རྡོ་རྗེ་དང་། པདྨའི་རྡོ་རྗེ་དང༌། རྡོ་རྗེ་རིན་ཆེན་
དང་། སྣ་ཚོགས་རྡོ་རྗེ་རྣམས་དབབ་པ་སོ་སོའི་ཁྱད་པར་རོ། །གཉིས་པ་ནི།
རང་རང་གི་རྣལ་འབྱོར་ཆེན་པོ་ལ་སོགས་པ་ཏིང་ངེ་འཛིན་གྱི་རྒྱས་བསྡུས་་་
གང་རུང་སྒོམ་པའོ། །འདི་ཁྱད་པར་ཤིན་ཏུ་མང་མོད་ཀྱི་མང་བས་འཇིགས་
པས་མ་ཕྱེའོ། །གསུམ་པ་ནི། དེ་བཞིན་གཤེགས་པ་ལ་ས་མ་ཡ་ཧཱུྃ། དེའི་
རིགས་ལ་སུ་ར་། རྡོ་རྗེའི་རིགས་ལ་ཧཱུྃ། པདྨའི་རིགས་ལ་སརྦ་ཤུདྡྷ། ནོར་
བུའི་རིགས་ལ་ཨོ། ཞེས་བརྗོད་ནས་རང་རང་གི་ཕྱག་རྒྱ་རྣམས་བཅིངས་ཏེ།
དེ་ཉིད་བསྡུས་པར། ས་མ་ཡ་སྟི་ཞེས་བརྗོད་ན། །དེ་ཡི་འོག་ཏུ་མ་བསྒྲུབས་
པར། །ཕྱག་རྒྱ་ཀུན་དང་རིགས་རྣམས་ལ། །ཉིད་ཀྱིས་བཅིངས་ནས་བསྟན་
པར་འགྱུར། །ཞེས་སོགས་སོ། །བཞི་པ་ནི། དེ་བཞིན་གཤེགས་པ་ལ་རྡོ་རྗེ་
དབྱིངས་ཀྱི་དབང་ཕྱུག་མའི། དེའི་རིགས་ལ་སེམས་མ་རྡོ་རྗེ་མའི། རྡོ་རྗེའི་
རིགས་ལ་ཏི་རིནྟི་རིའི། པདྨའི་རིགས་ལ་རྡོ་རྗེ་པདྨོའི། ནོར་བུའི་རིགས་ལ་
རྡོ་རྗེ་ནོར་བུ་ཆེན་པོའི་ཕྱག་རྒྱ་བཅིངས་ནས་གནས་བཞི་བྱིན་གྱིས་བརླབས་
ཏེ། རྡོ་རྗེ་དབྱིངས་དབང་ཕྱག་རྒྱ་ནི། །རབ་མཉམ་བཞག་པས་བཅིངས་ནས་
ཀྱང༌། །སྙིང་ག་མཛོད་སྤུ་མགྲིན་སྤྱི་བོར། །བཞག་ན་སངས་རྒྱས་བྱིན་གྱིས་
རློབ། །ཅེས་པ་ལ་སོགས་གསུངས་སོ། །ལྔ་པ་ནི། སྔར་མི་ལ་དབང་བསྐུར་
950



བའི་སྐབས་སུ་བཤད་པ་དང་འདྲ་སྟེ། རིན་ཆེན་རྡོ་རྗེ་བཅིངས་ནས་ནི། །
དཔྲལ་བར་རབ་ཏུ་བཞག་བྱས་ན། །རྒྱལ་བས་རྡོ་རྗེ་རིན་ཆེན་གྱི། །དབང་
བསྐུར་བར་ནི་དེ་འགྱུར་རོ། །ཞེས་པ་ལ་སོགས་པ་གསུངས་སོ། །དྲུག་པ་ནི།
དེ་བཞིན་གཤེགས་པ་ལ། རབ་མཉམ་བཞག་པས་དང་པོ་ནི། །བདུག་པ་ལ་
སོགས་མཆོད་བྱས་ལ། །དེས་ན་འགྲུབ་པར་འདོད་པ་ཡིས། །བསྒྲུབ་ན་
དངོས་གྲུབ་ཐོབ་པར་འགྱུར། །ཞེས་དང་། དེའི་རིགས་ལ། གསང་བའི་
མཆོད་པ་རྣམ་བཞི་ཡིས། །གསང་བའི་མཆོད་པ་རྗོད་བྱེད་ཅིང་། །བདག་
འབུལ་བ་ལ་སོགས་པ་ཡིས། །མཆོད་པ་བྱས་ན་འགྲུབ་པར་འགྱུར། །ཞེས་
དང་། རྡོ་རྗེའི་རིགས་ལ། ཁྲོ་བོའི་རྡོ་རྗེ་མཆོད་ཆེན་པོ། །ཁྲོ་བའི་གསང་བ་
མཆོད་བྱེད་ཅིང་། །ཁྲོ་བོའི་ཁུ་ཚུར་རབ་བྱས་ན། །མྱུར་དུ་བདག་གི་རིགས་
འགྲུབ་བོ། །ཞེས་དང་། པདྨའི་ལ། མདོ་སྡེ་ཟབ་ཅིང་རྒྱ་ཆེ་བའི། །ཚུལ་
རྣམས་ལེགས་པར་བརྗོད་ནས་ཀྱང་། །ཡིད་དང་ངག་གིས་ཕུལ་ན་ནི། །
དངོས་གྲུབ་མྱུར་དུ་ཐོབ་པར་འགྱུར། །ཞེས་དང་། ནོར་བུའི་ལ། གདུགས་
དང་རྒྱལ་མཚན་འཕན་རྣམས་ཀྱིས། །རྒྱལ་པོའི་མཆོད་པས་མཆོད་བྱེད་
ཅིང་། །སྦྱིན་པ་ཐམས་ཅད་སྦྱིན་ན་ནི། །ནོར་བུའི་རིགས་ནི་འགྲུབ་པར་
འགྱུར། །ཞེས་སོ། །གཉིས་པ་ལ། ཐུན་མོང་དུ་ཡི་གེ་དགོད་པའི་དང་།
གསང་ཆེན་ཡིད་ཀྱི་བཟླས་པའི་དང༌། གསང་བ་གང་གི་བཟླས་པའི་ཁྱད་
པར་དང་གསུམ་གྱི་དང་པོ་ནི། རྩེ་མོར། དེ་བཞིན་གཤེགས་པའི་རིགས་
མཆོད་ལ། །བཟླས་པ་འདི་ནི་མཆོག་ཡིན་ནོ། །བཀྲ་ཤིས་སྐྱིལ་ཀྲུང་བཅས་
ནས་ནི། །སེམས་ཀྱིས་སངས་རྒྱས་ལ་དམིགས་ནས། །ཞེས་སོགས་ནས། ཟླ་བ་
གང་བ་དྲི་མེད་པ། །སྙིང་ག་རུ་ནི་བསྒོམ་པར་བྱ། །ཟླ་བའི་དཀྱིལ་འཁོར་
951



དབུས་སུ་ནི། །རིག་པའི་ཡི་གེ་རྣམ་པར་བསྒོམ། །ཞེས་དང་། དེ་ནས་རྡོ་རྗེའི་
རིགས་བཟླས་པ། །ཕྱག་ན་རྡོ་རྗེ་རང་བདག་ཉིད། །བྱང་ཆུབ་སྙིང་པོ་ལ་
གནས་བདག །བདག་ནི་ཕྱག་ན་རྡོ་རྗེ་བརྟེན། །ཟླ་བའི་དཀྱིལ་འཁོར་དབུས་
སུ་ནི། །རྡོ་རྗེའི་གཟུགས་ནི་རྣམ་པར་བསྒོམ། །དེ་ནས་པདྨའི་རིགས་བཟླས་
པ། །པདྨའི་སེམས་དཔའ་རང་བདག་ཉིད། །ཟླ་བའི་དབུས་སུ་པདྨ་ཆེ། །
པདྨའི་དབུས་སུ་ཡི་གེ་རྣམས། །དེ་ནས་རིན་ཆེན་རིགས་བཟླས་པའི། །རིན་
ཆེན་རྒྱལ་པོ་རིགས་བདག་ཉིད། །ཟླ་བའི་དབུས་སུ་རིན་ཆེན་ཆེ། །རིན་ཆེན་
དབུས་སུའང་ཡི་གེ་རྣམས། །དེ་ལས་ལས་ཀྱི་རིགས་བཟང་པོ། །རྣལ་འབྱོར་
དོན་ཀུན་སྒྲུབ་བྱེད་ལ། །སངས་རྒྱས་སྙིང་པོ་རང་བདག་ཉིད། །རྡོ་རྗེ་ལས་སུ་
རྣམ་པར་བསྒོམ། །ཟླ་བའི་དཀྱིལ་འཁོར་དབུས་སུ་ནི། །རིན་ཆེན་རྡོ་རྗེ་རྣམ་
པར་བསྒོམ། །རིན་ཆེན་རྩེ་མོར་རྡོ་རྗེ་ཆེ། །དེ་ཡི་དབུས་སུའང་ཡི་གེ་རྣམས། །
རིགས་ལྔ་ཡི་ནི་བཟླས་པ་འདི། །གསང་བའི་བཟླས་པར་བརྗོད་པར་བྱ། །
ཞེས་གསུངས་སོ། །གཉིས་པ་ནི། རྩེ་མོར། དེ་ནས་གཞན་ཡང་བཤད་བྱ་སྟེ། །
བཟླས་རྒྱུད་གསང་བ་མཆོག་འཛིན་པ། །དེ་བཞིན་གཤེགས་པའི་རིགས་
བཟླས་པའི། །སངས་རྒྱས་བདག་ཉིད་བཀྲ་ཤིས་འཛིན། །སྟོང་གསུམ་གྱི་ནི་
འཇིག་རྟེན་འདིར། །སངས་རྒྱས་གཟུགས་སུ་རྣམ་པར་བསྒོམ། །སངས་རྒྱས་
དེ་ཡི་ཐུགས་དབུས་སུ། །རིག་པའི་ཡི་གེ་རྣམ་པར་བསྒོམ། །རང་གི་ལུས་ནི་
བདག་མེད་ཅིང་། །ཆོས་དང་གང་ཟག་སྟོང་པ་ཉིད། །སངས་རྒྱས་དེ་དག་
གིས་གཟུགས་ནི། །བདག་མེད་པ་ནི་རྣམ་པར་བསམ། །ལུས་ནི་སངས་རྒྱས་
ཞེས་བརྗོད་པས། །སངས་རྒྱས་དེ་ཡང་ཡོད་མ་ཡིན། །ཕུང་པོ་དང་ནི་སྐྱེ་
མཆེད་ཁམས། །ཆོས་ཞེས་བྱ་བའི་སངས་རྒྱས་མེད། །གང་ཟག་ཉིད་ཀྱི་
952



སངས་རྒྱས་མེད། །སངས་རྒྱས་མེད་པ་ཡང་མ་ཡིན། །ཕ་རོལ་ཕྱིན་དྲུག་ས་
བོན་ཏེ། །ཤེས་རབ་ས་བོན་སྦྱོང་མཛད་པའི། །གནས་དང་གནས་མིན་སྐས་
ལྡན་པ། །དེ་ཉིད་བྱང་ཆུབ་བདག་མེད་འཛིན། །དེ་ལྟ་བུ་ནི་གསང་ཆེན་གྱི། ། ན་
དེ་བཞིན་གཤེགས་པའི་རིགས་བཟླས་ན། །མྱུར་བར་སློབ་དཔོན་ཆེན་པོ་
ཡིས། །རབ་ཏུ་དགའ་བ་འགྲུབ་པར་འགྱུར། །དེ་ནས་རྡོ་རྗེའི་རིགས་བཟླས་
པ། །རྡོ་རྗེ་སེམས་དཔའ་རང་བདག་ཉིད། །སྟོང་གསུམ་གྱི་ནི་འཇིག་རྟེན་
འདིར། །རྡོ་རྗེའི་གཟུགས་སུ་རྣམ་པར་བསྒོམ། །རྡོ་རྗེ་དེ་ཡི་ལྟེ་དབུས་སུ། །
རིག་པའི་ཡི་གེ་རྣམ་པར་བསྒོམ། །དངོས་མེད་ཅེས་བྱ་རྡོ་རྗེ་དེ། །བྱང་ཆུབ་
འབྲས་བུས་གང་ཡིན་པའོ། །གང་ཞིག་རྡོ་རྗེ་ཞེས་སུ་བཤད། །གང་ཞིག་དེ་ནི་
འགྱུར་མེད་པའི། །ལུས་ཀྱི་དེ་ཉིད་ཅེས་བརྗོད་ལ། །གང་ཞིག་ཆོས་དང་ཆོས་
ཉིད་སྟོང་། །གཟུགས་ལ་སོགས་པའི་ཆོས་ཆེན་པོ། །འབྱུང་བ་ཆེ་སྒྲ་འཛིན་པ་
མིན། །ལུས་ནི་གཟུགས་ཞེས་བྱ་བར་བརྗོད། །གཟུགས་ཞེས་བྱ་བ་ཡོད་མ་
ཡིན། །གཟུགས་དེ་ཡང་ནི་རྣམ་ཕྱེ་ལ། །ཕྲ་མོའི་འདུ་ཤེས་རྣམ་པར་བསྒོམ། །
ཆ་ཤས་སུ་ནི་རྣམ་ཕྱེ་ལ། །གཟུགས་ཞེས་བྱ་བ་ཡོད་མ་ཡིན། །ཆ་ཤས་དེ་ཡང་
རྣམ་ཕྱེ་ན། །ཆ་ཤས་ཞེས་བྱ་ཡོད་མ་ཡིན། །གཟུགས་ནི་སྟོང་པ་ཞེས་བཤད་
དོ། །འདི་དེ་རྡོ་རྗེ་ཞེས་བྱར་བསྟན། །གཟུགས་སོགས་ཆོས་རྣམས་ཐམས་
ཅད་ནི། །སྟོང་པ་ཉིད་ནི་རྣམ་པར་བསྒོམ། །དེ་ལྟ་བུ་ཡི་རྣལ་འབྱོར་གྱིས། །
རབ་ཏུ་དགའ་བ་བསྒྲུབ་པར་བྱ། །དེ་ནས་རིན་ཆེན་རིགས་བཟླས་པ། །རྡོ་རྗེ་
རིན་ཆེན་རིགས་བདག་ཉིད། །སྟོང་གསུམ་གྱི་ནི་འཇིག་རྟེན་འདིར། །སྟོང་
ཉིད་ནམ་མཁར་རྣམ་པར་བསྒོམ། །དེ་ནི་ནམ་མཁར་རྣལ་འབྱོར་ཆེས། །
རྟོགས་པ་དང་བཅས་ཡི་གེར་བསམ། །ཆོས་ཀུན་དངོས་མེད་ཅེས་བྱ་བ། །
953



-
སྟོང་ཉིད་དེ་བཞིན་ཉིད་ཅེས་བརྗོད། །དངོས་མེད་ཅེས་བྱའི་གཟུགས་མེད་
དེ། །མཁའ་མཚུངས་སངས་རྒྱས་སྤྱོད་ཡུལ་ལོ། །གང་ལ་གཟུགས་ནི་ཡོད་་
མིན་པའི། །མིག་ཅེས་བྱ་བ་ཅི་ཡིན་བརྗོད། །མིག་དེ་ཡང་ནི་གང་ཞིག་གི། །
མིག་ཅེས་བྱ་བ་ཡིན་པར་བརྗོད། །བདག་པོ་རྒྱལ་བ་འདི་གང་ཞིག །འདི་ཡི་
སྐྱེ་བའང་ཇི་ལྟ་བུས། །འབྱུང་བ་ཆེན་པོ་བཞི་འདུས་ལས། །མིག་གི་དབང་པོ་
ཡང་དག་བྱུང་། །མིག་དེ་ལ་ཡང་གཟུགས་མེད་ན། །ཅི་ཞིག་བྱེད་དེ་ཡོད་
པའང་མིན། །མིག་ནི་ཇི་ལྟ་བ་བཞིན་དུ། །ཐམས་ཅད་གཟུགས་དང་འཛིན་
པ་སྤང་། །བཟླས་པའི་སྦྱོར་བ་འདི་ཡིས་ནི། །ཆོས་ཆེན་པོ་ཡི་དབང་བསྐུར་
འགྱུར། །དེ་ནས་པདྨའི་རིགས་བཟླས་པ། །པདྨའི་སེམས་དཔའ་རང་བདག་
ཉིད། །སྟོང་གསུམ་གྱི་ནི་འཇིག་རྟེན་འདིར། །པདྨའི་གཟུགས་སུ་རྣམ་པར་
བསྒོམ། །པདྨ་ཤིན་ཏུ་དག་དེ་ལ། །རིག་པའི་ཡི་གེ་རྣམ་པར་བསྒོམ། །ཤེས་
རབ་ཆེན་པོས་པདྨ་དེ། །ཆོས་ཀྱི་སྙིང་པོར་བསམ་པར་བྱ། །པདྨ་ཆུ་ཡིས་མ་
གོས་ཤིང༌། །འདམ་གྱི་ཉེས་པས་གོས་མི་འགྱུར། །སེམས་ཅན་ཐམས་ཅད་དེ་
བཞིན་བདག །ཆོས་ནི་གཟོད་ནས་མ་སྐྱེས་པའོ། །དེ་བཞིན་གཤེགས་ཉིད་
འདི་གང་ཞིག །ཆོས་དང་ཆོས་ཉིད་སྟོང་གང་ཡིན། །གཟུགས་སོགས་ཆོས་
རྣམས་ཐམས་ཅད་ཀྱི། །ཆོས་ཉིད་དེ་བཞིན་ཉིད་དུ་འདོད། །དེ་ནས་ལས་ཀྱི་
རིགས་བཟླས་པའི། །ལས་ཀྱི་རྣལ་འབྱོར་རྣམ་པར་བསམ། །སངས་རྒྱས་རྣམ་
འཕྲུལ་འཁོར་ལོ་འདི། །ཆོས་དང་ལོངས་སྤྱོད་ཐོབ་བྱེད་ཡིན། །གང་ཡང་
ཆོས་ཞེས་བྱ་བ་མེད། །སངས་རྒྱས་ཀྱི་ནི་རྣམ་འཕྲུལ་སྣང་། །ཨེ་མའོ་སངས་
རྒྱས་དེ་ཉིད་སྣང་། །རང་གི་ལས་ཀྱང་འགྲུབ་པར་མཛད། །དེ་ལྟ་བུ་ཡི་རྣལ་
འབྱོར་གྱིས། །རྡོ་རྗེ་སློབ་དཔོན་དཀའ་ཐུབ་ཆེ། །ཚེ་འདི་ཉིད་ལ་དམ་པ་ཡི། །
954



སངས་རྒྱས་ཉིད་ནི་མཆོག་ཐོབ་འགྱུར། །ཞེས་སོ། །གསུམ་པ་ནི། སེམས་ཀྱི་
དམིགས་པ་དང་ངག་གི་འདྲེན་ཚུལ་སྔར་བཤད་ལ། ཕྲེང་བའི་འཛིན་ཚུལ་
ནི། རྩེ་མོར། ལག་པ་གཡོན་པས་ཕྱག་རྒྱ་བཅིངས། །གཡས་པས་ཕྲེང་བ་དང་
ལྡན་བྱ། །ཞེས་པས་ལག་པ་གཡོན་པས་རང་གི་ལྷའི་ཕྱག་རྒྱ་བཅིངས་ནས་
གོས་ཀྱིས་གཡོགས། གཡས་པས་འཛིན་པ་ལ་རིགས་ཀྱི་དབྱེ་བས། ཕྲེང་བ་
སངས་རྒྱས་ལ་མཛུབ་བཅས། །གུང་མོས་རྡོ་རྗེ་རྣལ་འབྱོར་སྐྱེས། །སྲིན་ལག་
སྟེང་དུ་རིན་ཆེན་སྐྱེས། །མཐེའུ་ཆུང་གི་ནི་པད་ཁ་ཕྱེ། །ལས་ཀྱི་ཕྲེང་བས་
ལས་བྱེད་པ། །སོར་མོ་ཀུན་གྱིས་བྱ་བར་བཤད། །ཅེས་སོ། །ཕྲེང་བའི་རྒྱུ་
ཡང་། རྩེ་མོར། སངས་རྒྱས་རྣལ་འབྱོར་པ་དེ་ཙེ། །རྡོ་རྗེ་ཅན་ལ་རུ་རག་ཤ །
ཕྱི་རོལ་རྡོར་རིགས་དབང་པོ་སྟེ། །མུ་ཏིག་ནོར་བུའི་རྣལ་འབྱོར་ཅན། །
པདྨའི་སྙིང་པོའི་ཕྲེང་བ་ནི། །པདྨའི་རིགས་རྣམས་ཀུན་ལ་བསྔགས། །ཡང་
ན་ཀུན་ལས་མཆོག་གྱུར་པ། །བོ་དེ་ཙེ་དེ་སྲོག་འཛིན་པ། །ཞེས་སོ། །གསུམ་
པ་ནི། དེ་ཉིད་བསྡུས་པར། སེམས་ཅན་ཐམས་ཅད་མི་གཏོང་ཞིང་། །རྟག་
ཏུ་སངས་རྒྱས་མཆོད་བདག་ཉིད། །རྟག་པར་སངས་རྒྱས་ཡིད་ལ་བྱེད། །
འདི་ནི་སྲུང་བ་རྨད་ཀྱི་མཆོག །ཅེས་དེ་བཞིན་གཤེགས་པའི་དང་། རྡོ་རྗེ་
སེམས་དཔའི་མཚན་ཙམ་ཞིག །ལན་གཅིག་ཙམ་ཡང་བརྗོད་གྱུར་ན། །འདི་
ནི་སྲུང་བ་རྟགས་ཆེན་པོ། །སྐད་ཅིག་གིས་ནི་དངོས་གྲུབ་ཐོབ། །ཅེས་དང་།
རིགས་དང་རྒྱུད་ཀྱིས་ཆོག་མི་ཤེས། །འཇིག་རྟེན་གསུམ་རྒྱལ་བདག་ཉིད་
ཀྱིས། །རྡོ་རྗེ་ཧཱུྃ་ལ་མོས་བྱེད་པ། །འདི་ནི་བདག་དང་གཞན་ལ་སྲུང་། །ཞེས་
དང་། འདོད་ཆགས་དག་ཅིང་བྱམས་པ་ཆེ། །ཐམས་ཅད་ལ་ནི་མི་འཇིགས་
སྦྱིན། །འཇིག་རྟེན་དབང་གི་མཚན་ཟློས་པ། །སྲུང་བ་འདི་ནི་ངོ་མཚར་ཆེ། །
955



ཞེས་དང༌། སངས་རྒྱས་སེམས་ཅན་གཏོང་བྱེད་པ། །ཅི་ནུས་པར་ནི་སྦྱོར་
བྱེད་ཅིང་། །ཉི་མ་སྟོང་པར་མི་བྱ་བ། །སྲུང་བ་འདི་ནི་ངོ་མཚར་མཆོག །
ཅེས་ཏེ། ལས་ཀྱང་དེ་དང་འདྲའོ། །གཉིས་པ་ནི། དེ་ལྟར་རིགས་ལྔ་ཡིན་
ཡང་། དེ་ཉིད་བསྡུས་པ་དང་། དཔལ་མཆོག་ཏུ་དུམ་བུ་བཞིའི་རིགས་
བཞིར་བསྡུས་ནས་བསྟན་པ་ནི། ལས་ཀྱི་རིགས་རིན་པོ་ཆེའི་ནང་དུ་འདུས་
ཏེ། སེམས་ཅན་གྱི་བསམ་པ་ཡོངས་སུ་རྫོགས་པར་བྱེད་ནུས་པ་ནི། རིན་པོ་
ཆེ་ཡིན་ལ། ཡོངས་སུ་རྫོགས་པར་བྱ་བ་ནི། ལས་ཡིན་པས་བྱ་བ་དང་བྱེད་པ་
པོ་ཐ་མི་དད་པའི་ཕྱིར་རོ། །སངས་རྒྱས་གསང་བས། ལས་ཀྱི་རིགས་ནི་དེ་
ཉིད་བསྡུས་པའི་རྒྱུད་འདིར་ལོགས་ཤིག་ཏུ་མ་ཕྱེ་སྟེ། དེ་ནི་རིན་པོ་ཆེའི་ནང་
དུ་འདུས་པའི་ཕྱིར་རོ། །ཇི་ལྟར་ཞེ་ན། བླ་ན་མེད་པའི་མཚན་དང་། དཔེ་
བྱད་རིན་པོ་ཆེ་སྣ་ཚོགས་པའི་མཚན་ཉིད་རྒྱལ་བ་མ་ལུས་པ་འདུས་པའི་་་་་
སྐུའི་རང་བཞིན་ནི། རྡོ་རྗེའི་རིན་པོ་ཆེ་ཞེས་བྱ་སྟེ། དེ་བས་ན་བྱེད་པ་པོ་
དང་། ལས་ཐ་མི་དད་པར་རིགས་པས་ན་བདེ་བར་གཤེགས་པ་རྣམས་ཀྱིས་
སྤྱོད་པའི་མཚན་ཉིད་ལས་སྣ་ཚོགས་དང་ཐ་མི་དད་པར་དགོངས་པའི་ཕྱིར་
རོ། །ཞེས་དང་། དེ་ཉིད་སྣང་བར་ཡང་། སེམས་ཅན་ཐམས་ཅད་ཀྱི་བསམ་
པ་ཡོངས་སུ་རྫོགས་པར་བྱེད་པའི་མཚན་ཉིད་ཅན་གྱི་ལས་ནི། དེ་བཞིན་
གཤེགས་པ་ཐམས་ཅད་ཀྱི་ལས་སོ། །དེའི་དམ་ཚིག་ནི། རྒྱུ་སྟེ་ནོར་བུའི་
རིགས། ཞེས་སོ། །དེ་ལྟར་བཞིར་འདུས་པའི་རྒྱུ་མཚན་ཡང་། བདེ་བར་
གཤེགས་པའི་སྐུ་གསུང་ཐུགས་མཛད་པ་བཞི། ཕྱག་རྒྱ་བཞི། སྤང་བྱ་བཞི།
འབྲས་བུ་ཡེ་ཤེས་བཞིར་གྲངས་ངེས་པའི་ཕྱིར་ཏེ། སྐུའི་བཀོད་པ་མི་ཟད་
པའི་མཛོད་རྣམ་པར་སྤྲུལ་པ་ནི། དེ་བཞིན་གཤེགས་པའི་རིགས། ཐུགས་ཀྱི་
956



ནི། རྡོ་རྗེའི་རིགས། གསུང་གི་ནི། པདྨའི་རིགས། མཛད་པའི་ནི། ནོར་བུའི་
རིགས་སོ། །མི་བསྐྱོད་པའི་རང་བཞིན་བྱང་ཆུབ་ཀྱི་སེམས་ཆེན་པོའི་ཕྱག་རྒྱ་
ནི། ཆོས་བདག་མེད་པའི་ཡེ་ཤེས་ཀྱི་རང་བཞིན་གྱིས་འདི་ནི་ཐམས་ཅད་དུ་
ཁྱབ་པའི་ཕྱིར་ཆེ་བ་ཉིད་དོ། །དེ་ལས་བྱུང་བ་རྣམ་པར་སྣང་མཛད་ལ་
སོགས་པ་ནས་རྡོ་རྗེ་འབེབས་པའི་བར་ལ་ཉེ་བར་གདགས་པས་ཕྱག་རྒྱ་ཆེན་
པོ་ཞེས་བྱའོ། །ཞེས་བཤད་པས། དེ་བཞིན་གཤེགས་པའི་རིགས་ནི་ཕྱག་རྒྱ་
ཆེན་པོའོ། །དེ་བཞིན་དུ་དེ་བཞིན་གཤེགས་པ་ཐམས་ཅད་ཀྱི་ཡེ་ཤེས་ཀྱི་རྗེས་
སུ་འཇུག་པའི་དམ་ཚིག་གི་རང་བཞིན་ཡིན་པས་རྡོ་རྗེའི་རིགས་ནི། དམ་
ཚིག་གི་ཕྱག་རྒྱའོ། །ཤེས་རབ་ཀྱི་ཕ་རོལ་ཏུ་ཕྱིན་པའི་ཆོས་ལས་བྱུང་བས་
པདྨའི་རིགས་ནི། ཆོས་ཀྱི་ཕྱག་རྒྱའོ། །སེམས་ཅན་གྱི་བསམ་པ་ཐམས་ཅད་
ཡོངས་སུ་རྫོགས་པའི་ལས་བྱེད་པའི་ཕྱིར་ནོར་བུའི་རིགས་ནི། ལས་ཀྱི་ཕྱག་
རྒྱར་འགྲེལ་ཆེན་ནས་བཤད་དོ། །སྤང་བྱ་ནི་ཀུན་གཞི་དང་། ཉོན་ཡིད་དང་།
ཡིད་ཤེས་དང་དབང་ཤེས་ལྔའི་གཉེན་པོར་དུམ་བུ་བཞི་རིམ་པ་བཞིན་དུ་་་་
དཔལ་མཆོག་འགྲེལ་ཆེན་ནས་བཤད་དོ། །ཡེ་ཤེས་མེ་ལོང་ལྟ་བུ་ལ་སོགས་
པ་བཞིའི་རང་བཞིན་དུམ་བུ་བཞིའི་རིམ་པ་བཞིན་དུ་དཔལ་མཆོག་འགྲེལ་
ཆེན་དུ་བཤད་དོ། །བདུད་རྩི་འབྱུང་བ་ཞེས་བྱ་བ་ལས། རྡོ་རྗེ་སེམས་དཔའི་
རིགས་སུ་ཁྲོ་བོའི་རིགས་འདུས་པས་རིགས་གསུམ་དུ་འདུས་པར་བཤད།
ཅེས་སངས་རྒྱས་གསང་བ་གསུང་ངོ༌། །འདིར་རིགས་ཀྱི་དབྱེ་བའི་ཁྱད་པར་
རགས་པ་ཕྱོགས་མཚོན་ཙམ་བསྟན་ཏེ་རྒྱས་པར་ཕྱེ་ན་ཤིན་ཏུ་མང་མོད་ཀྱི་་་
རྒྱུད་འགྲེལ་ལས་ཤེས་པར་བྱ་ལ། འདིར་དེ་ཉིད་བསྡུས་པ་རྩ་བཤད་ཀྱི་
དབང་དུ་བྱས་ནས་ཕལ་ཆེར་བཤད་ལ་དེས་ཆ་མཐུན་པའི་རྒྱུད་དང་། ཡན་
957



ལག་གི་རྒྱུད་རྣམས་ལའང་ཤེས་པར་བྱའོ། །གསུམ་པ་ནི། སྐུ་གསུང་ཐུགས་
ཀྱི་གསང་བ་རྒྱན་གྱི་བཀོད་པའི་རྒྱུད་ལས། ཤེས་རབ་ཡུམ་དུ་ལེགས་བཤད་
དེ། །ཐབས་ནི་ཡབ་ཏུ་བཤད་པའོ། །ཞེས་བཤད་པས། ཐབས་བྱང་ཆུབ་ཀྱི་
སེམས་གཙོ་བོར་སྟོན་པ་ཕ་རྒྱུད། ཤེས་རབ་ཤེར་ཕྱིན་གཙོ་བོར་སྟོན་པ་མ་
རྒྱུད་ཡིན་པའི་ཕྱིར། དེ་ཉིད་བསྡུས་པ་རྩ་བཤད་ནི། ཐབས་དེ་ཁོ་ན་ཉིད་
བཅུ་གཙོ་བོར་སྟོན་པའི་ཕྱིར་ཡབ་བམ་ཐབས་ཀྱི་རྒྱུད་ཡིན་ལ། དཔལ་
མཆོག་དང་པོ་དང༌། ཤེས་རབ་ཀྱི་ཕ་རོལ་ཏུ་ཕྱིན་པའི་ཚུལ་བརྒྱ་ལྔ་བཅུ་པ་
ལ་སོགས་པ་ནི། ཡུམ་མམ་ཤེས་རབ་ཀྱི་རྒྱུད་དོ། །ཤེས་རབ་ཀྱི་ཕ་རོལ་ཏུ་
ཕྱིན་པའི་ཚུལ་བརྒྱ་ལྔ་བཅུ་པའི་འགྲེལ་པ་ལས་དེ་བཞིན་གཤེགས་པ་ཐམས་
ཅད་འབྱུང་བའི་ཡུམ་ཤེས་རབ་ཀྱི་ཕ་རོལ་ཏུ་ཕྱིན་པ་དཔལ་དམ་པ་ཕྲེང་བ་
ཞེས་བྱ་བ་འདི་ཡིན་ནོ། །ཡུམ་སྨོས་པ་ལས་ནི། དེ་བཞིན་གཤེགས་པའི་
རིགས་ཡབ་ཀྱང་སྨོས་དགོས་ཏེ། གང་ཞེ་ན། ཡབ་ནི་ཏནྡྲ་ཏཏཱ་སཾ་གྲ་ཧ་ཞེས་
བྱ་བ་སྔགས་ཀྱི་མདོ་སྡེ་ཟབ་མོ་ཡིན་པར་བསྟན་ཏོ། །ཞེས་གསུངས་པའི་ཕྱིར་
རོ། །ཡང་དེ་གཉིས་རེ་རེ་ལ་ཡང་ཐབས་ཤེས་རབ་ཀྱི་ཆ་ཐ་དད་དུ་ཡོད་དོ། །
དེ་ཉིད་བསྡུས་པའི་དུམ་བུ་རེ་རེ་ལ་ཡང་སྙིང་པོ་དང་། ཕྱག་རྒྱ་དང་།
གསང་སྔགས་དང་། རིག་སྔགས་ཏེ་བཞི་བཞི་ཡོད་ལ། སྙིང་པོ་ནི། ཕྱག་རྒྱ་
ཆེན་པོ་གཙོ་བོར་གྱུར་པའི་སྐུའི་དཀྱིལ་འཁོར། ཕྱག་རྒྱ་ནི། དམ་ཚིག་གི་
ཕྱག་རྒྱ་གཙོ་བོར་གྱུར་པའི་གཟུངས་ཀྱི་དཀྱིལ་འཁོར། སྔགས་ནི། ཆོས་ཀྱི་
ཕྱག་རྒྱ་གཙོ་བོར་གྱུར་པའི་ཆོས་ཀྱི་དཀྱིལ་འཁོར། རིག་སྔགས་ནི། ལས་ཀྱི་
ཕྱག་རྒྱ་གཙོ་བོར་གྱུར་པའི་ལས་ཀྱི་དཀྱིལ་འཁོར་ཡིན་པ་ལ་གཟུངས་དཀྱིལ་
ནི་ལྷ་མོ་གཟུངས་མ་རྣམས་ཕྱག་མཚན་གྱི་ངོ་བོར་བྱས་ནས་དཀྱིལ་འཁོར་དུ་
958



བཀོད། ལས་དཀྱིལ་ནི། དེ་བཞིན་གཤེགས་པ་ལྔ་མ་གཏོགས་པ་ཐམས་ཅད་
ལྷ་མོར་བསྒྱུར་ནས་བཀོད་པས་དེ་གཉིས་ཤེས་རབ་ཡིན་ལ་གཞན་གཉིས་་་་་
ཐབས་སོ། །དེ་བཞིན་དུ་དཔལ་མཆོག་ལ་སོགས་ལའང་ཤེས་པར་བྱའོ། །
འདིའི་ཐབས་ཤེས་རབ་ཀྱི་ཁྱད་པར་ལ་སྤྲོས་ན་མང་མོད་ཀྱི་འཇིགས་པས་རེ་
ཞིག་བཞག་གོ །བཞི་པ་ནི། དེ་ལྟར་ཐབས་ཤེས་རབ་ཀྱི་ཕྱོགས་སོ་སོར་ཕྱེ་བ་
ཡང་གཙོ་བོ་ཉེ་བར་བཟུང་ནས་གདུལ་བྱ་དྲང་བའི་དོན་དུ་གསུངས་ཀྱི་ངེས་
པའི་དོན་དུ་ན་ཐམས་ཅད་ཀྱིས་ཀྱང་ཐབས་ཤེས་རབ་ཟུང་དུ་འཇུག་པའི་་་་
རྣལ་འབྱོར་སྟོན་པས་ན་རྣལ་འབྱོར་གྱི་རྒྱུད་ཡིན་པས་ཐབས་ཤེས་རབ་་་
དབྱེར་མེད་དེ། ཤེས་རབ་ཐབས་ཀྱི་དེ་ཉིད་ཆེ། །ཞེས་འགྲེལ་པར་ལུང་
དྲངས་པ་དང་། རྩེ་མོར། འདི་ཡི་སྟོན་པ་བྱང་ཆུབ་སེམས། །རྗེས་སུ་སྟོན་
བྱེད་ཤེས་རབ་ཐབས། །ཕྱག་རྒྱ་རྣམས་ནི་སྤྱོད་ལམ་སྟེ། །སྔགས་རྣམས་དེ་ཡི་
བྱ་བ་ཡིན། །ཞེས་ཐབས་ཤེས་རབ་གཉིས་ཁྱད་པར་མེད་པར་སྟོན་པར་
གསུངས་པའི་ཕྱིར་རོ། །བཞི་པ་ལ། རྒྱུད་ཀྱི་བརྗོད་བྱ་རིགས་ཀྱི་དབྱེ་བསྡུ་
དང་། དེ་ལ་བརྟེན་ནས་རྒྱུད་སྡེའི་དབྱེ་བསྡུ་དང་། རྒྱུད་སྡེ་དེ་དྲང་དོན་དུ་
ཐབས་དང་ཤེས་རབ་གཉིས་སུ་མེད་པའི་རྒྱུད་དང་གསུམ་དུ་དབྱེ་བ་དང་།
ངེས་དོན་དུ་ཐམས་ཅད་དུ་གཉིས་མེད་ཀྱི་རྒྱུད་དུ་བསྟན་པ་དང་བཞིའི་དང་
པོ་ལ། སམྦུ་ཊ་ལས། སེམས་ནི་ཆེན་པོ་གཅིག་ཉིད་ལ། །ལྔ་ཡི་གཟུགས་ཀྱིས་
མཚོན་པ་ཉིད། །རིགས་ནི་ལྔ་པོའི་སྐྱེས་པ་ལ། །དེ་ལ་སྟོང་ཕྲག་དུ་མ་ཉིད། །
དེ་ཕྱིར་འདི་དག་རང་བཞིན་གཅིག །བདེ་ཆེན་མཆོག་ཏུ་ཕན་པ་ཉིད། །
འདོད་ཆགས་ལ་སོགས་སེམས་ལྔ་ཡིས། །དབྱེ་བས་ལྔ་རུ་འགྲོ་བར་འགྱུར། །
གངྒཱའི་ཀླུང་ནི་བཅུ་ཡི་བྱེ་མ་སྙེད། །རིགས་གཅིག་ལ་ནི་དེ་བཞིན་གཤེགས་
959



པའི་ཚོགས། །རིགས་ཆེན་ལ་ནི་རིགས་ནི་དུ་མ་རྣམས། །དེ་རྣམས་རིགས་ལ་
བརྒྱ་ཕྲག་དུ་མ་རྣམས། །དེ་རྣམས་ལའང་འབུམ་ཕྲག་རིགས་ཆེན་རྣམས། །
བྱེ་བའི་རིགས་ལས་གྲངས་ནི་མེད་པར་འགྱུར། །ཞེས་གསུངས་པས། རིགས་
གཅིག་ལས་དུ་མར་འགྱུར་ཚུལ། དུ་མ་གཅིག་ཏུ་སྡུད་ཚུལ་གཉིས་ཀྱི་དང་པོ་
ནི། སེམས་ཆེན་པོ་ལྷན་ཅིག་སྐྱེས་པའི་དགའ་བ་གཅིག་ཉིད་ལ་ཉོན་མོངས་
པ་གཏི་མུག་ལ་སོགས་པ་ལྔའི་དབྱེ་བས་རིགས་ལྔ། དེ་ལ་བཙུན་མོའི་ཀུན་ཏུ་
རྒྱུ་ལ་རིགས་དུ་མ་སྐྱེ་བས་སྟོང་ཕྲག་དུ་མར་འགྱུར་བས་དེ་ལྟར་གངྒཱའི་ཀླུང་
བཅུའི་བྱེ་མ་སྙེད་དང་མཉམ་པའི་རིགས་རེ་རེ་ལའང་བརྒྱ་བརྒྱ། དེ་སྟོང་
གིས་བསྒྱུར་བས་འབུམ། དེ་བརྒྱས་བསྒྱུར་བས་བྱེ་བ། དེ་ལས་གྲངས་མེད་
པ་ལ་སོགས་སུ་གྱུར་ཀྱང་ཐམས་ཅད་ལྷན་ཅིག་སྐྱེས་པའི་དགའ་བའི་རིགས་
གཅིག་ཉིད་ལས་བྱུང་བའོ། །གཉིས་པ་ནི། ཟླ་གསང་ཐིག་ལེ་ལས། རིགས་ནི་
རྣམ་པར་བརྒྱར་བསྟན་ཏེ། །མདོ་རུ་བསྡུ་ན་རྣམ་པ་ལྔ། །ལུས་དང་ངག་ཡིད་
སྦྱོར་བ་ཡིས། །གསུམ་དུ་ཡང་ནི་འགྱུར་བ་ཡིན། །ཞེས་པས་རིགས་གྲངས་
མེད་པ་ཞིག་ཡོད་ཀྱང་། བསྡུ་ན་རིགས་བརྒྱར་འདུ་བ་ལ། རིགས་བརྒྱ་ནི།
སློབ་དཔོན་ཨཱརྱ་དེ་བས། གཟུགས་རྣམ་སྣང་ལ། ཕྱི་ནང་གཉིས་ཀའི་
དབྱིབས་ཀྱི་དང་། བདག་གཞན་གྱི་རྣམ་པའི་དང་། ཁ་དོག་གི་དང༌། ཉི་ཟླ་
ལ་སོགས་སྣང་བའི་དང་། རང་རིགས་པ་ཙམ་འབའ་ཞིག་གི་གཟུགས་ནི།
རྣམ་སྣང་ནས་མི་བསྐྱོད་པའི་བར་ལྔ། ཚོར་བ་རིན་འབྱུང་ལ། འདུས་པ་
དང་མཁྲིས་པ་ལས་བྱུང་བའི། བད་ཀན་དང་རླུང་ལས་བྱུང་བའི་དང་།
བདེ་བའི་དང༌། སྡུག་བསྔལ་གྱི་དང༌། བཏང་སྙོམས་ཀྱི་ཚོར་བ་དང་ལྔ་ནི།
མི་བསྐྱོད་པ་ནས་རྣམ་སྣང་གི་བར་ལྔ་དང་། འདུ་ཤེས་སྣང་བ་མཐའ་ཡས་
960



ལ། རྐང་གཉིས་ཀྱི་དང་། རྐང་བཞིའི་དང༌། རྐང་མེད་ཀྱི་དང་། རྐང་མང་
གི་དང་། མི་གཡོ་ཞིང་མི་འགྱུར་བའི་འདུ་ཤེས་དང་ལྔ་ནི། མི་བསྐྱོད་པ་ནས་
རྣམ་སྣང་གི་བར་ལྔ་དང་། འདུ་བྱེད་དོན་གྲུབ་ལ་ལུས་ཀྱི་དང་། ངག་གི་
དང་། ཡིད་ཀྱི་དང་། ཁམས་གསུམ་གྱི་དང་། ཐར་པའི་འདུ་བྱེད་དང་ལྔ་ནི།
རྣམ་སྣང་འོད་དཔག་མེད། མི་བསྐྱོད་པ། རིན་འབྱུང་། དོན་གྲུབ་སྟེ་ལྔ་
དང་། རྣམ་ཤེས་མི་བསྐྱོད་པ་ལ། མིག་གི་དང་། རྣ་བའི་དང་། སྣའི་དང་།
ལྕེའི་དང་། ལུས་ཀྱི་རྣམ་ཤེས་ལྔ་ནི། རྣམ་སྣང་ནས་མི་བསྐྱོད་པའི་བར་ལྔ་
དང་། སངས་རྒྱས་སྤྱན་ལ། སྐྲ་དང་རུས་པ་དང་ཕྱི་ས་དང་མཆིན་པ་དང་
སྙིང་རྣམས་རྣམ་སྣང་། སྤུ་སེན་རྣག་སྙིང་ནི་རིན་འབྱུང་། སོ་ལྤགས་ཤ་སྙིང་
ནི་སྣང་མཐའ། རྒྱུ་ཤ་རྩིབ་སྙིང་ནི་དོན་གྲུབ། དྲི་རྒྱུ་མཁྲིས་སྙིང་ནི་མི་བསྐྱོད་
པ་དང་ལྔ་དང༌། ཆུ་མཱ་མ་ཀཱི་ལ། བད་ཀན་མཆིལ་མ་རྣམ་སྣང་། གཅིན་
དང་། རྡུལ། ཁྲག ཁ་ཆུ། མི་བསྐྱོད་པ་ནས་དོན་གྲུབ་ཀྱི་བར་དང་། མེ་གོས་
དཀར་མོ་ལ། སྙིང་ག་དང་། མགོ་བོ་དང་། ལྟེ་བ་དང་། ཡན་ལག་ཀུན་དང་།
ལྟོ་བའི་དྲོད་ནི་མི་བསྐྱོད་པ་ནས་དོན་གྲུབ་ཀྱི་བར་དང་། རླུང་སྒྲོལ་མ་ལ།
སྲོག་དང་། ཁྱབ་བྱེད་དང་། ཐུར་སེལ་དང༌། གྱེན་རྒྱུ་དང་། མཉམ་གནས་
ནི་མི་བསྐྱོད་པ་ནས་དོན་གྲུབ་ཀྱི་བར་ཏེ། དེ་བཞི་ལ་ཕྱི་ལ་སྦྱར་བ་རེ་རེའང་
བཤད་དོ། །མིག་ས་སྙིང་ལ་མིག་དབང་། མིག་འབྲས་དཀར་པོ་དང༌། ཟུར་
མིག་དང༌། མིག་གཡོ་བ་དང༌། གཟུགས་གསུམ་འཛིན་པ་ནི་མི་བསྐྱོད་པ་
ནས་རྣམ་སྣང་གི་བར་དང་། རྣ་བ་ཕྱག་ན་རྡོ་རྗེ་ལ། རྣ་བའི་དབང་པོ་དང༌།
སྒྲ་གསུམ་འཛིན་པ་དང་། རྣ་བའི་བུ་ག་དང་། རྣ་བའི་རྩ་བ་དང་། རྣ་བའི་
རང་བཞིན་རྣམས་མི་བསྐྱོད་པ་ནས་རྣམ་སྣང་གི་བར་དང༌། སྣ་ནམ་སྙིང་ལ།
961



སྣའི་དབང་པོ་དང༌། ནང་གི་དབུས་དང་། དྲི་གསུམ་འཛིན་པ་དང་། བུག་
པ་དང༌། སྣའི་རང་བཞིན་རྣམས་ནི། མི་བསྐྱོད་པ་ནས་རྣམ་སྣང་གི་བར་
རོ། །ལྕེ་འཇིག་རྟེན་དབང་ཕྱུག་ལ། ལྕེ་དབང་དང་། རྩ་བ་དང་། རྩེ་མོ་དང་།
རོ་གསུམ་འཛིན་པ་དང་། ལྕེའི་རང་བཞིན་རྣམས་ནི། མི་བསྐྱོད་པ་ནས་
རྣམ་སྣང་གི་བར་དང་། ལུས་སྒྲིབ་སེལ་ལ། ལུས་དབང་དང་། རུས་པ་དང་།
ཤ་དང་། པགས་པ་དང་། རེག་གསུམ་འཛིན་པ་ནི། རྣམ་སྣང་ནས་མི་
བསྐྱོད་པའི་བར་དང་། གཟུགས་གཟུགས་རྡོ་རྗེ་མ་ལ། གཟུགས་ཀྱི་ཡུལ་
དང་། འགྱིང་ཞིང་རོལ་པ་དང་། ཆགས་པ་དང་། ཡིད་དུ་འོང་མི་འོང་བར་
མའི་དང་། བྱ་བ་སྒྲུབ་པའི་གཟུགས་ནི་རྣམ་སྣང་ནས་དོན་གྲུབ་ཀྱི་བར་
དང་། སྒྲ་སྒྲ་རྡོ་རྗེ་མ་ལ་མགོ་དང་སྐྲའི་དང་། རླུང་དང་རྒྱུན་གྱི་དང་། རྒན་
མཆུ་ངག་གི་དང་། ནགས་ཚལ་དང་ཆུ་དང་ལག་པ་དང་། རྫ་རྔ་སོགས་ཀྱི་
དང༌། ཡི་གེ་ཧཱུྃ་གི་ཞི་དྲག་གི་སྒྲ་རྣམས་ནི། རྣམ་སྣང་ནས་མི་བསྐྱོད་པའི་
བར་དང༌། དྲི་དྲི་རྡོ་རྗེ་མ་ལ། དྲི་སྤྱི་དང༌། ཡན་ལག་གི་དང་། དྲི་གསུམ་གྱི་
བྱེ་བྲག་གི་དང་། རོའི་དང་། མི་བཟོད་པའི་དྲི་རྣམས་ནི། རྣམ་སྣང་ནས་མི་
བསྐྱོད་པའི་བར་དང་། རོ་རོ་རྡོ་རྗེ་མ་ལ། མངར་བ་དང་། བསྐ་བ་དང་།
ལན་ཚྭ་དང་། ཚ་སྐྱུར་དང་། ཁ་བ་རྣམས་ནི་རྣམ་སྣང་ནས་མི་བསྐྱོད་པའི་
བར་དང་། རེག་བྱ་རེག་བྱ་རྡོ་རྗེ་མ་ལ། སྟན་གཅིག་ལ་གནས་པའི་དང་།
འཁྱུད་པའི་དང༌། འོ་བྱེད་པའི་དང༌། རྔུབ་པའི་དང་། དབང་པོ་གཉིས་
སྦྱོར་བའི་རེག་བྱ་རྣམས་ནི། རྣམ་སྣང་ནས་མི་བསྐྱོད་པའི་བར་དང༌། དེའི་
སྟེང་དུ་ཡེ་ཤེས་ལྔ་བཏང་བས་རིགས་བརྒྱར་བཤད་དོ། །དུས་འཁོར་ལས།
ཕུང་ཁམས་སོ་དྲུག་དག་པའི་རིགས་སོ་དྲུག་ཐོད་པ་དུམ་བུ་བཅུ་གཉིས་ཀྱི་ས་
962



་
རིགས་བཅུ་གཉིས་ཏེ། འདི་ནི་རྩ་བའི་རིགས་དྲུག་ལ་ཐབས་ཤེས་རབ་ཀྱིས་
ཕྱེ་བའམ་སྐུ་གསུང་ཐུགས་ཀྱི་རིགས་གསུམ་ལ་སྐུ་བཞིས་ཕྱེ་བ་བཅུ་གཉིས་་་་་
དང༌། སོ་སུམ་ཅུ་རྩ་གཉིས་ནི། ས་ཆུ་མེ་རླུང་ལ་རེ་རེ་ལ་དེ་བཞི་བཞིས་ཕྱེ།
དེ་ལ་ཐབས་ཤེས་རབ་ཀྱིས་ཕྱེ་བའི་སོ་གཉིས་དང༌། སེན་མོ་ཉི་ཤུ་ནི་འབྱུང་
བཞི་རེ་རེ་ལ་ལྔ་ལྔར་ཕྱེ་བ་སྟེ། དེ་རྣམས་བསྡོམས་པས་རིགས་བརྒྱར་བཞེད་
དོ། །དེ་ལྟར་རིགས་བརྒྱ་བསྡུ་ན་དེ་བཞིན་གཤེགས་པའི་རིགས་ཉི་ཤུ་ས།
རིན་པོ་ཆེའི་ཆུ། པདྨའི་མེ། ལས་ཀྱི་རླུང་། རྡོ་རྗེའི་རིགས་རྣམས་རྣམ་ཤེས་
ཏེ་ལྔར་འདུས་ལ། དེ་ལའང་ས་ཆུ་གཉིས་སྐུ། མེ་རླུང་གཉིས་གསུང་། རྣམ་
ཤེས་ཐུགས་རྡོ་རྗེ་སྟེ། གསུམ་དུ་འདུས་ཤིང་། གསུམ་ཡང་བྱང་ཆུབ་ཀྱི་
སེམས་རྡོ་རྗེར་འདུས་པར་ཨཱརྱ་དེ་བས་བཤད་དོ། །དུས་འཁོར་རྩ་རྒྱུད་ལས་
ཀྱང་། རིགས་གསུམ་དང་ནི་རིགས་ལྔ་ཉིད། །རང་བཞིན་གཅིག་དང་བརྒྱ་
ཡི་རིགས། །ཞེས་བཤད་དོ། །གཉིས་པ་ལ་རྒྱུད་སྡེ་མང་པོར་དབྱེ་བ་དང་།
སུམ་ཅུ་སོ་དྲུག་ཏུ་བསྡུས་པ་དང་། དེ་རྩ་བའི་རིགས་དྲུག་ཏུ་བསྡུ་བ་དང་
གསུམ་གྱི་དང་པོ་ནི། རིགས་ལ་དབྱེ་ན་གྲངས་མེད་པར་འགྱུར་བ་བཞིན་དུ།
རྒྱུད་སྡེ་ལ་ཡང་དབྱེ་ན་གྲངས་མེད་པར་འགྱུར་ཏེ་སྔར་བཞིན་ནོ། །གཉིས་པ་
ནི། སྦྱང་གཞི་དུས་འཁོར་བ་ལྟར་ན་ཕུང་པོ། ཁམས། དབང་པོ། ཡུལ། ལས།
དབང་། བྱ་བ་རྣམས་དྲུག་དྲུག་སྟེ་སོ་དྲུག་གམ། གསང་བ་འདུས་པ་ལྟར་ན་
ཕུང་པོ་ལྔ། ཁམས་བཞི། སྐྱེ་མཆེད་བརྒྱད། ཡུལ་ལྔ། ཡན་ལག་བཅུ་སྟེ་སོ་
གཉིས་ལ་སྤྱི་ལུགས་ལ་གྲགས་པའི་ནམ་མཁའི་ཁམས། ཡུལ་ཆོས། རྩ་རྒྱུས་
དང༌། ཚིགས་བཞིའི་ཤེས་རབ་ཀྱི་ཆ་གཉིས་བསྣན་པས་སོ་དྲུག་གམ། མ་
རྒྱུད་པ་ལྟར་ན་རྩ་བའི་གཙོ་མོ་སུམ་ཅུ་རྩ་གཉིས་ལ་སྦས་པའི་རྩ་བཞི་བསྣན་
963



པས་སོ་དྲུག་རྣམ་པར་དག་པའི་ལྷ་སོ་དྲུག་གཙོ་བོར་སྟོན་པའི་རྒྱུད་སུམ་ཅུ་
སོ་དྲུག་སྟེ། མཁའ་འགྲོ་རྒྱ་མཚོར། རྣམ་སྣང་མཛད་ལ་སོགས་པའི་རྒྱུད། །
སླར་ཡང་ཞལ་ནས་སྤྲོ་བར་མཛད། །བཅོམ་ལྡན་ཐམས་ཅད་བསྡུས་མཛད་
ནས། །རྣལ་འབྱོར་མ་ཡི་རྒྱུད་ལ་ནི། །ཆེད་དུ་བརྗོད་པས་ཆེད་བརྗོད་
མཛད། །རྣལ་འབྱོར་རྒྱུད་ཀུན་ལ་ཡང་ངོ་། །རྣམ་སྣང་མཛད་དང་རིན་ཆེན་
དབང་། །འདིར་ནི་འདོད་ཆགས་དོན་ཡོད་གྲུབ། །མི་བསྐྱོད་པ་དང་སྤྱན་
མའི་རྒྱུད། །མཱ་མ་ཀཱི་དང་གོས་དཀར་མོ། །སྒྲོལ་མ་དང་ནི་གཟུགས་རྡོ་རྗེ། །
སྒྲ་དང་དྲི་དང་རོ་དེ་བཞིན། །རེག་དང་ཆོས་དབྱིངས་སུ་གྲགས་དང༌། །ས་
སྙིང་ནམ་མཁའི་སྙིང་པོ་དང་། །ཕྱག་ན་རྡོ་རྗེ་འཇིག་རྟེན་དབང་། །སྒྲིབ་
ཀུན་སེལ་དང་བཟང་པོ་དང་། །འཇམ་དཔལ་དང་ནི་བྱམས་པ་དང་། །
གཤིན་རྗེའི་དགྲ་དང་ཤེས་མཐར་བྱེད། །པདྨ་མཐར་བྱེད་བགེགས་མཐར་
བྱེད། །མི་གཡོ་བ་དང་དབྱུག་སྔོན་ཅན། །འདོད་དང་སྟོབས་ཆེན་གནོད་
མཛེས་དང་། །གཙུག་ཏོར་འཁོར་ལོས་བསྒྱུར་བ་དང་། །ཁྲོ་གཉེར་རི་ཁྲོད་ལོ་
མ་ཅན། །ལྷག་མ་རྡོ་རྗེ་སེམས་དཔའོ། །དེ་ལྟར་རྒྱུད་ཀྱི་མིང་འདི་ནི། །ཐབས་
ཀྱི་དངོས་པོའི་མཚན་ཉིད་དོ། །ཤེས་རབ་རྒྱུད་ནི་རབ་བྱུང་ཉིད། །རང་གི་
རང་བཞིན་རྟག་ཏུ་གནས། །ཞེས་སྦྱང་གཞི་ཐབས་ཆ་དག་པའི་དབང་དུ་
མཛད་ནས་ཐབས་ཀྱི་རྒྱུད་སུམ་ཅུ་སོ་དྲུག་ཏུ་གསུངས་ལ། དེ་བཞིན་དུ་ཤེས་
རབ་ཀྱི་ཆ་དག་པས་རྣལ་འབྱོར་མའི་རྒྱུད་ཀྱང་སུམ་ཅུ་སོ་དྲུག་གོ །གཉིས་
མེད་རྣམ་རྒྱལ་རྫུན་མ་ལས། བཅོམ་ལྡན་རྡོ་རྗེ་མི་བསྐྱོད་པས། །གསང་བ་
འདུས་པ་རྩ་བའི་རྒྱུད། །སངས་རྒྱས་རྣམ་པར་སྣང་མཛད་ཀྱིས། །ཏཏཱ་སཾ་གྲ་
ཧ་ཡི་རྒྱུད། །ཅེས་སོགས་སྒྱུ་འཕྲུལ་དྲ་བ་རིན་འབྱུང་དང༌། ཟླ་གསང་ཐིག་ལེ་
964



འོད་དཔག་མེད། དམ་ཚིག་གསུམ་བཀོད་དོན་གྲུབ་དང༌། མཉམ་སྦྱོར་སྤྱན་
མ། དགྱེས་རྡོར་མཱ་མ་ཀི། བདེ་མཆོག་གོས་དཀར་མོ། མ་ཧཱ་མ་ཡ་སྒྲོལ་མ་ལ་
སོགས་རྒྱུད་སུམ་ཅུ་སོ་གཉིས་སུ་ཕྱེ་བ་ནི་བབ་ཅོལ་ཏེ། སྒྱུ་འཕྲུལ་དྲ་བ་རིན་ ་
འབྱུང་དང་། ཟླ་གསང་ཐིག་ལེ་འོད་དཔག་མེད། དམ་ཚིག་གསུམ་བཀོད་
དོན་གྲུབ་ཀྱི་རིགས་ཡིན་པ་རྒྱུ་མཚན་མེད་ཅིང་རྣམ་སྣང་དང་རྡོ་རྗེ་སེམས་་་
དཔའ་དང་ཤཱཀྱ་ཐུབ་པ་བརྗོད་བྱའི་གཙོ་བོར་བསྟན་པས་གསལ་ལོ། །
མཉམ་སྦྱོར་ལ་སོགས་པ་མ་རྒྱུད་ཡིན་པས་ལྷ་མོའི་རྒྱུད་ཡིན་རྒྱུ་མེད་ཅིང༌།
ཕ་རྒྱུད་ཡིན་པས་ལྷ་ཐོའི་རྒྱུད་ཡིན་པའི་ངེས་པ་མེད་དེ། ཕ་རྒྱུད་ལ་ཡང་ལྷ་
ཕོ་མོ་སུམ་ཅུ་སོ་དྲུག་ཡོད་པས་ལྷ་ཕོའི་རྒྱུད་དང་། མོའི་རྒྱུད་གཉིས་སུ་ཡོད་
ཅིང་། མ་རྒྱུད་ལ་ཡང་ཕོ་མོའི་རྒྱུད་གཉིས་སུ་ཡོད་དོ། །གུར་ལས། དགྱེས་
པའི་རྡོ་རྗེ་རྣལ་འབྱོར་རྒྱུད། །དང་པོ་རྒྱལ་བ་རྣམས་ཀྱིས་བཤད། །ཕྱི་ནང་
རྣལ་འབྱོར་མ་ཡི་རྒྱུད། །དེ་ནི་མོ་གཟུགས་བསྡུ་ཕྱིར་རོ། །ཞེས་བཤད་པའི་
ཕྱིར་དང་། མཁའ་འགྲོ་རྒྱ་མཚོར་ཡང་། མཁའ་འགྲོ་རྒྱ་མཚོ་ཤེས་རབ་ཆེ། །
ཐབས་ནི་སྡོམ་པ་རྒྱ་མཚོའོ། །ཞེས་གསུངས་པའི་ཕྱིར་དང་། གཞན་ཡང་
བདེ་མཆོག་གི་རྒྱུད་ལ་ཕག་མོའི་རྒྱུད་གཉིས་སུ་བྱུང་བ་བཞིན་ནོ། །དམ་ཚིག་
གསུམ་བཀོད་ལ་སོགས་བྱ་བའི་རྒྱུད་དང་བསྡོམས་ནས་སུམ་ཅུ་སོ་དྲུག་ཏུ་་་་
འབྱེད་པ་ཡང་མ་ཡིན་ཏེ། སྐབས་འདིའི་དགོངས་པ་རྣལ་འབྱོར་ཆེན་པོའི་
རྒྱུད་ལ་སུམ་ཅུ་སོ་དྲུག་ཏུ་འབྱེད་པ་ཡིན་ལ། དེ་ལ་གསལ་བྱེད་སོ་དྲུག་དག་
པས་ཕ་རྒྱུད་སོ་དྲུག དབྱངས་སོ་དྲུག་དག་པས་མ་རྒྱུད་སོ་དྲུག་ཏུ་དུས་
འཁོར་ནས་བ ཤད་ཅིང་། དེ་ལ་གསལ་བྱེད་རེ་རེའང་དབྱངས་སོ་དྲུག་གིས་
བསྒྱུར་བས་རྒྱུད་སུམ་ཅུ་སོ་དྲུག་ཏུ་འགྱུར་ཞིང་། དེའི་རྒྱུད་རེ་རེ་ལ་ཡང་
965



སྦྱང་གཞིའི་རིམ་པས་ལྷ་རྐྱང་པ་དང་། ཡབ་ཡུམ་ལྷན་སྐྱེས་དང་། ལྔ་མ་
དང༌། དགུ་མ་དང་། བཅུ་གསུམ་མ་དང་། བཅུ་དགུ་མ་དང༌། ཉི་ཤུ་རྩ་ལྔ་མ་
དང་། སོ་དྲུག་མ་གཙོ་བོར་སྟོན་པའི་བྱེ་བྲག་གིས་རྒྱུད་སོ་སོ་བ་བཅུའམ་ཁ་
ཅིག་ཏུ་ཅི་རིགས་པ་འདུས་པ་སྟོན་པར་འགྱུར་རོ། །དེ་བཞིན་དུ་དབྱངས་ལ་
གསལ་བྱེད་ཀྱིས་བསྒྱུར་བས་རྣལ་འབྱོར་མའི་རྒྱུད་ལ་ཡང་མང་པོར་འགྱུར་
ཞིང་བསྡུ་ན་རྩ་བའི་རིགས་སོ་དྲུག་ཏུ་འདུ་སྟེ། དུས་འཁོར་བསྡུས་རྒྱུད་ལས།
ཀ་སོགས་ཡི་གེ་སུམ་ཅུ་ཧ་ཡ་ར་ཝ་ལར་ལྡན་ཀླུ་དང་བཅས་པས་སུམ་ཅུ་རྩ་་་
དྲུག་ཉིད། །དབྱངས་ཀྱི་རྣམ་པར་འགྱུར་བས་ཕྱེ་བ་རོ་ཡིས་བསྒྱུར་བའི་རོ་
ནི་འཁོར་ལོའི་མགོན་པོ་རྣམས་སུ་འགྱུར། །སྐུ་ནི་གཅིག་པ་ངེས་པར་
གཅིག་གིས་འཁོར་དང་བཅས་པ་གཉིས་ནི་ཤེས་རབ་དག་གིས་འཁྱུད་པར་
འགྱུར། །ལྔ་ཡི་བདག་ཉིད་ལྔ་ཡིས་འགྱུར་ཏེ་འཁོར་དང་བཅས་པ་དགུ་ནི་
འཁོར་ལོའི་མགོན་པོ་དགུ་བདག་ཉིད། །དབྱངས་ཀྱི་གྲངས་ཀྱི་བདག་ཉིད་
བཅུ་གསུམ་དགུ་དང་ཕྱོགས་རྣམས་ཀྱིས་ཀྱང་སུམ་ཅུ་རྩ་དྲུག་བདག་ཉིད་
དེ། །ཡ་ལ་སོགས་པ་རྣམས་ཀྱི་སྒོ་སྐྱོང་མཐའ་དག་ཚོགས་ཀྱི་རིགས་ནི་ལྷག་
མའི་དབྱངས་རྣམས་ཉིད་ཀྱིས་སོ། །ཁྲོ་བོ་དྲུག་ཏུ་ཧ་སོགས་ཀྱིས་འགྱུར་
རང་རིགས་ཕྱོགས་སུ་གནས་རྣམས་རླུང་གི་དབྱངས་སོགས་དབྱེ་བ་ཡིས། །
སོ་སོར་ཡི་གེའི་དབྱེ་བ་རྣམས་ཀྱིས་རོ་ཡིས་བསྒྱུར་བའི་རོ་ནི་རྣལ་འབྱོར་མ་
དང་རྣལ་འབྱོར་རྒྱུད། །ཅེས་སོ། །
གསུམ་པ་ལ། རིགས་ཐམས་ཅད་རིགས་དྲུག་ཏུ་བསྡུ་བ་དང་། རིགས་
དྲུག་པོ་སོ་སོའི་ཁྱད་པར་བསྟན་པ་གཉིས་ཀྱི་དང་པོ་ནི། སྤྱིར་རིགས་བསམ་
གྱིས་མི་ཁྱབ་པ་ཡོད་ཀྱང་མདོར་བསྡུ་ན། བྱ་བ་སྤྱོད་པ་རིགས་གསུམ་དུ་སྡུད།
966



རྣལ་འབྱོར་རྒྱུད་ཀྱི་ལྔ། རྣལ་འབྱོར་བླ་ན་མེད་པ་རིགས་དྲུག་ཏུ་སྡུད་དེ།
ངེས་བརྗོད་བླ་མར། རིགས་ནི་དུ་མར་བཤད་པ་རྣམས། །མདོར་བསྡུས་ན་
ནི་གསུམ་དང་ལྔ། །རྣལ་འབྱོར་རྣལ་འབྱོར་བླ་མ་ནི། །རིགས་དྲུག་ཏུ་ནི་
གྲགས་པའོ། །ཞེས་སོ། །དེ་ལ་ཐབས་རྒྱུད་ལས་གཙོ་ཆེར་རིགས་ལྔར་བཤད་
ཀྱང་། རྡོ་རྗེ་འཆང་གི་རིགས་ཀུན་ལ་ཁྱབ་པ་ལ་དགོངས་ཀྱི་རིགས་དྲུག་མི་
འདོད་པ་མ་ཡིན་ཏེ། འདུས་པའི་རྒྱུད་ཕྱི་མར། རིགས་རྒྱལ་རྡོ་རྗེ་ཅན་
རྣམས་ཀྱིས། །འཁོར་ལོས་བསྒྱུར་བ་དྲུག་གི་རྒྱ། །ཞེས་འཁོར་ལོས་བསྒྱུར་བ་
དྲུག་བཤད་པའི་ཕྱིར་རོ། །དེ་ལ་དེ་བཞིན་གཤེགས་པ་དང་། རྡོ་རྗེ་དང་།
རིན་པོ་ཆེ་དང་། པདྨ་དང་། ལས་ཀྱི་རིགས་ཐམས་ཅད་བསྡུས་པའི་ངོ་བོ་
ཉིད་རྣམ་སྣང་། མི་བསྐྱོད་པ། རིན་འབྱུང་། འོད་དཔག་མེད། དོན་གྲུབ་
དང་ལྔ། དེ་ཐམས་ཅད་ཀྱི་ཁྱབ་བྱེད་བྱང་ཆུབ་ཀྱི་སེམས་རྡོ་རྗེ་འཆང་དང་
དྲུག་ཕ་རྒྱུད་དུ་བསྟན་ལ། དེ་ཉིད་དང་དོན་གཅིག་ཀྱང་ལྟ་བ་ཕྱིན་ཅི་ལོག་
མུ་སྟེགས་བྱེད་ཀྱི་ལྟ་བ་ལ་ཞེན་ཅིང་སྤྱོད་པ་ཕྱིན་ཅི་ལོག་སྲོག་གི་མཆོད་སྦྱིན་
ལ་སོགས་པ་ལ་སྤྱོད་པ་གདུལ་བའི་ཕྱིར། མ་རྒྱུད་ཀྱི་ལྷ་རྣམས་རབ་ཏུ་ཁྲོས་
པའི་ཚུལ་གྱིས་གདུལ་བྱ་དང་ཆ་ལུགས་དང་ཀུན་སྤྱོད་རྣམས་མཐུན་པར་་་་་
སྟོན་པ་ནི་མ་རྒྱུད་དེ། ཕ་རྒྱུད་ལ་ལྷ་ཁྲོ་བོ་མེད་པ་ཡང་མ་ཡིན། མ་རྒྱུད་ལ་ཞི་
བ་མེད་པ་ཡང་མ་ཡིན་གྱི་གཙོ་ཉེ་བར་བཟུང་ནས་བརྗོད་དོ། །འོན་ཀྱང་
འདིའི་ཁྱད་པར་འོག་ཏུ་འཆད་པར་འགྱུར་རོ། །དེ་ལ་རྣམ་སྣང་ནི་རྟག་པ།
མི་བསྐྱོད་པ་ནི་ཧེ་རུ་ཀ རིན་འབྱུང་ནི་རྡོ་རྗེ་ཉི་མ། འོད་དཔག་མེད་ནི་པདྨ་
གར་དབང་། དོན་གྲུབ་ནི་རྟ་མཆོག དྲུག་པ་ནི་རྡོ་རྗེ་སེམས་དཔའ་སྟེ། ངེས་
བརྗོད་བླ་མར། ཡང་ནི་རྡོ་རྗེ་སེམས་དཔའ་དང་། །རྣམ་སྣང་རྡོ་རྗེ་ཉི་མ་
967



དང་། །པདྨ་གར་དབང་རྒྱལ་པོ་དང་། །དབང་ཕྱུག་རྟ་མཆོག་ཧེ་རུ་ཀ །ཞེས་
གསུངས་ལ་རིགས་དྲུག་པོ་དེའི་མཚན་གྱི་རྣམ་གྲངས་ཀྱི་སྒོ་ནས་རྒྱུད་སྡེ་ངོས་
འཛིན་པ་ལ་ཡང་། གུར་ལས། རྡོ་རྗེ་སེམས་དཔའ་དགྱེས་རྡོ་རྗེ། །རང་བྱུང་
རྣམ་སྣང་ཆེན་པོ་སྟེ། །རྡོ་རྗེ་ཨཱ་ལི་ཐུགས་རྗེ་ཁྲོ། །དེ་བཞིན་རྡོ་རྗེ་ངོ་བོ་ཉིད། །
རྡོ་རྗེ་བདུད་རྩི་བདུད་རྩི་འཁྱིལ། །ཧེ་རུ་ཀ་ནི་སྙིང་རྗེ་སྟོབས། །རྟག་པ་རྡོ་རྗེ་
གཏི་མུག་སྟེ། །སྣ་ཚོགས་འགྱུར་དང་རྣམ་སྣང་མཛད། །ཨོ་ཡིག་སྒྱུ་འཕྲུལ་དྲ་
བ་ཡང་། །རྡོ་རྗེ་སྐུར་ནི་རབ་ཏུ་གྲགས། །ས་ཡི་སྙིང་པོ་གཏི་མུག་ཆེ། །ཐོ་བ་
དབང་ཕྱུག་གཤིན་རྗེ་གཤེད། །དེ་བཞིན་གཤེགས་པ་ཤཱཀྱ་ཐུབ། །སངས་རྒྱས་
ཞེས་བྱ་རབ་ཏུ་གྲགས། །རྡོ་རྗེ་ཉི་མའང་རིན་ཆེན་གཙོ། །དེ་བཞིན་རིན་ཆེན་
རྒྱལ་པོའང་ཉིད། །རྡོ་རྗེ་གཟི་བརྗིད་རྒྱལ་པོ་ཆེ། །རྡོ་རྗེ་ཉི་མའང་སྣང་བྱེད་
དོ། །རྟ་མགྲིན་འཇིག་རྟེན་གཙོ་བོ་དང་། །སྤྱན་རས་གཟིགས་དང་རྡོ་རྗེ་
ཆོས། །པདྨ་གར་དབང་འདོད་ཆགས་དང་། །འཇིག་རྟེན་མགོན་པོར་རབ་
ཏུ་གྲགས། །རྟ་མཆོག་དང་ནི་རྟ་རྒྱལ་དང་། །རྟ་བདུན་རྒྱལ་དང་རྟ་རྒྱལ་
དཔལ། །རྡོ་རྗེ་དམ་ཚིག་རྟ་མཆོག་དང་། །དེ་བཞིན་རྡོ་རྗེ་ལས་ཉིད་དང་། །
དོན་ཡོད་དང་ནི་དོན་ཡོད་གྲུབ། །རྡོ་རྗེ་མྱུར་འགྲོར་རབ་ཏུ་གྲགས། །རྡོ་རྗེ་
འཛིན་དང་རྡོ་རྗེ་སེམས། །རྣམ་རྒྱལ་ཕྱག་ན་རྡོ་རྗེ་དང་། །དཔེ་མེད་རོ་
མཉམ་བདེ་བ་དང༌། །དམ་པ་དང་པོ་བདེ་ཆེན་པོའི། །ཆགས་དང་ཞེ་སྡང་
གཏི་མུག་དང་། །དེ་བཞིན་དམ་ཚིག་སེམས་ནོར་བུ། །དེ་རྣམས་རིགས་
རྣམས་དྲུག་ཏུ་བརྗོད། །ཅེས་གསུངས་སོ། །གཉིས་པ་ལ། སྔོན་བྱུང་སྟོན་པའི་
དགོངས་མཛད་དང་ ཁྱད་ པར་ གྱི་ གླེང་གཞི་ཡིད་ཆེས་པར་བྱ་བའི་དང་།
རྗེས་འཇུག་དོན་ཉམས་སུ་བླང་བའི་ཁྱད་པར་བསྟན་པ་དང་གཉིས་ཀྱི་དང་
968



པོ་ནི། མཉམ་སྦྱོར་ལས། འདས་པའི་དུས་ན་མངོན་བྱུང་བ། །བདག་ཉིད་
ཆེན་པོ་རྟག་པ་ཡི། །དེ་བཞིན་གཤེགས་པའི་གསུང་རབ་ལ། །འགྲོ་བའི་ཚུལ་
ནི་སྔོན་བྱུང་བ། །དེ་ཚེ་སེམས་ཅན་ཐམས་ཅད་ནི། །ཤིན་ཏུ་སྟོང་པ་ཉིད་ལ་
བརྩོན། །འགོག་པའི་ཆོས་ཉིད་ལ་སྦྱོར་བས། །འགག་ཅིང་ཡོངས་སུ་མྱ་ངན་
འདས། །རྣལ་འབྱོར་དེ་ནི་བཅོམ་ལྡན་འདས། །རྡོ་རྗེ་སེམས་དཔའ་དེ་
བཞིན་གཤེགས། །གྲོལ་བ་ཐམས་ཅད་རྣམ་སྦྱང་ཕྱིར། །སངས་རྒྱས་སྤྲུལ་པ་
ཀུན་ཏུ་བཀྱེ། །ཞེས་སོགས་ཀྱིས་སྔོན་བྱུང་གི་གླེང་གཞི་གསུངས་པ་དོན་
བསྡུས་ཏེ་བསྟན་ན། སྔོན་བསྐལ་པ་བཟང་རྒྱན་གྱི་དུས་སུ་སངས་རྒྱས་
དཔལ་སྡེ་བཟང་པོའི་བསྟན་པ་ལ་དགེ་སློང་གྲོལ་བའི་རྒྱལ་མཚན་ཞེས་བྱ་་་་
བས་གསུང་རབ་ཀྱི་དོན་ལོག་པར་སྤྱད་པས་དྲག་བྱེད་སྡེ་ཚན་ཆུང་མ་ཉི་ཤུ་
དང་བཅས་པ་བྱུང་སྟེ། ཉོན་མོངས་པ་སྤྱི་ལམ་དུ་འདོད་དོ། །དེ་གདུལ་བའི་
དོན་དུ་རིགས་དྲུག་ལ་རྡོ་རྗེ་འཆང་རྡོ་རྗེ་སེམས་དཔའི་དཀྱིལ་འཁོར་སྤྲུལ་
ལོ། །སྔོན་བསྐལ་པ་གཟུང་དགའི་དུས་སུ་སངས་རྒྱས་སྟོབས་མཆོག་སེངྒེའི་
བསྟན་པ་ལ། དགེ་སློང་བཟོད་པ་ཅན་ཞེས་བྱ་བས་རྒྱུ་ཤིན་ཏུ་སྟོང་པ་ལ་
བརྩོན་ཞིང་འབྲས་བུ་ལྷག་མེད་ཀྱི་མྱང་འདས་རྟག་པར་འཛིན་པ་ཕྱིན་ཅི་་་་
ལོག་ཏུ་སྤྱད་པའི་དབང་གིས། དྲག་པོ་མུན་པའི་ཚོགས་ཅན་ཞེས་བྱ་བ་ཆུང་
མ་ཉི་ཤུའི་ཚོགས་དང་བཅས་པ་བྱུང་། དེ་གདུལ་བའི་དོན་དུ་རྣམ་སྣང་གི་
དཀྱིལ་འཁོར་སྤྲུལ་ལོ། །སྔོན་བསྐལ་པ་དྲུག་འཛིན་གྱི་དུས་སུ་སངས་རྒྱས་
དཔའ་བོའི་ཟླ་བའི་བསྟན་པ་ལ་སློབ་དཔོན་ཆོས་ཀྱི་འཁོར་ལོ་ལ་སློབ་མ་་་་་་
དགེ་སློང་ནག་པོ་ཞེས་བྱ་བས་གསུང་རབ་ཀྱི་དོན་ལོག་པར་སྤྱད་པས་ངན་་་་་
སོང་གསུམ་དུ་སྐྱེས་ནས་སྡུག་བསྔལ་ཞིང་དེ་ལས་ཐར་ནས་མ་ཏྲཾ་རུ་ཏྲར་་་་་
969



སྐྱེས་ཏེ། དེ་བསམ་པ་མ་རུངས་པས་རིམས་དང་དུག་དང་དབྱིག་དུག་དང་
ཕྲ་མེན་ལ་སོགས་པའི་སྦྱོར་བས་འཇིག་རྟེན་གསུམ་པོ་འཇིག་པར་བྱེད་ཅིང་།
སྒྲུབ་པ་པོ་དང་ལྷ་ལ་སོགས་པ་དང་བསྟན་པ་དག་ཀྱང་འཇིག་པར་བྱེད་པ་
བྱུང་ངོ་། །དེའི་གཉེན་པོར་ཧེ་རུ་ཀའི་དཀྱིལ་འཁོར་སྤྲུལ་ལོ། །སྔོན་བསྐལ་
པ་བཅུད་ལྡན་གྱི་དུས་སུ་སངས་རྒྱས་པདྨོའི་དཔལ་གྱི་བསྟན་པ་ལ་དགེ་སློང་
རྒྱལ་བ་མཆོག་ཅེས་བྱ་བས་རྟག་ཆད་དུ་འཛིན་པའི་ལོག་ལྟའི་དབང་གིས་་་་་
ངན་སོང་གསུམ་དུ་སྡུག་བསྔལ་མྱོང་ནས་དེ་ལས་ཐར་ཏེ་དྲག་བྱེད་མཐའ་ལ་
གནས་པའི་དུས་སུ་སངས་རྒྱས་ཉི་མའི་དཔལ་གྱི་བསྟན་པ་ལ། དགེ་སློང་
འབྱོར་པ་ཅན་ཞེས་བྱ་བས་བཀའི་དོན་ལ་ལོག་པར་སྤྱད་དེ་གདུག་ཅིང་
བརྐམ་ལ་འཇུངས་པར་གྱུར་པས་ཤི་ནས་ཡི་དྭགས་སུ་སྐྱེས་ཏེ་དེ་ནས་མི་་་་་
དབུལ་པོ་གདུག་པ་ཅན་དུ་སྐྱེས། དེ་ནས་སྲིན་པོ་དྲག་བྱེད་འཇུངས་པ་ཅན་
ཞེས་བྱ་བ། སྐྱེ་འགྲོའི་ཚེ་སྲོག་འཕྲོག་ཅིང་བཀྲེས་སྐོམ་གྱིས་གདུངས་པ་
འཇིག་རྟེན་ཕུང་བར་བྱེད་པ་ཞིག་ཏུ་སྐྱེས་སོ། །དེ་གདུལ་བའི་གཉེན་པོར་རྡོ་
རྗེ་ཉི་མའི་དཀྱིལ་འཁོར་སྤྲུལ་ལོ། །སྔོན་བསྐལ་པ་གཟི་ཆེན་སྣང་བའི་དུས་སུ་
སངས་རྒྱས་རྔ་སྒྲའི་བསྟན་པ་ལ་དགེ་བསྙེན་ཟླ་བ་ཞེས་བྱ་བས་བཀའི་དོན་
ལ་ལོག་པར་སྤྱད་དེ་ལེ་ལོའི་དབང་གིས་རང་ཡང་བརྩོན་འགྲུས་མི་རྩོམ།
གཞན་རྩོམ་པ་ལ་ཡང་སྨད་པའི་དབང་གིས་ངན་སོང་གསུམ་དུ་སྐྱེས། དེ་
ནས་དྲག་བྱེད་སྣ་ཚོགས་འཁྲུལ་པ་ཞེས་བྱ་བར་སྐྱེས་ནས་ལྷ་རྣམས་ཉོན་
མོངས་པར་བྱེད་དོ། །དེ་གདུལ་བའི་གཉེན་པོར་རྟ་མཆོག་རོལ་བའི་དཀྱིལ་
འཁོར་སྤྲུལ་ལོ། །དེ་ལྟར་བསྡུས་པ་སྟེ། རྒྱས་པར་རྩ་བའི་རྒྱུད་ལས་དཀྱིལ་
འཁོར་བདུན་བརྒྱ་དང་བཅུ་གསུམ་པོ་རེ་རེ་ལ་སྔོན་བྱུང་གི་གཏམ་རྒྱུད་རེ་
970



རེ་ཡོད་པར་གསུངས་ཏེ་དེ་རྣམས་རྗེས་འཇུག་ཡིད་ཆེས་པར་བྱ་བའི་དོན་་་་་
ཡིན་ཏེ། མཉམ་སྦྱོར་རྟོག་པ་བདུན་པ་ལས། ཆོ་འཕྲུལ་བཀོད་པའི་གླེང་གཞི་
ཡིས། །འཇུག་པ་པོ་རྣམས་ཡིད་ཆེས་མཛད། །རྗེས་འཇུག་བསྒྲུབ་པར་བྱ་
བའི་ཆོས། །ཏིང་འཛིན་ཡེ་ཤེས་གནས་ལ་སྦྱོར། །ཞེས་སོ། །གཉིས་པ་ལ།
བསྒྲུབ་བྱའི་རིགས་དྲུག་དང་། དེ་སྒྲུབ་པ་ལ་འཇུག་པའི་ཐབས་ཀྱི་ཁྱད་པར་
གཉིས་ཀྱི་དང་པོ་ལ། སྒྲིབ་པའི་གཉེན་པོའི་དང་། གདུལ་བྱ་གང་འདུལ་
བའི་སྐུའི་དང་། རིགས་ཀྱི་དང་། ཡེ་ཤེས་ཀྱི་དང་། འཕྲིན་ལས་ཀྱི་ཁྱད་པར་
དང་དྲུག་གི་དང་པོ་ནི། གུར་ལས། རྒྱལ་བ་མགོན་པོ་རྟག་པར་ནི། །གཏི་
མུག་ཐམས་ཅད་ཟད་མཛད་པའོ། །རྡོ་རྗེ་ཉི་མ་རྒྱལ་པོ་ཆེ། །རྣམ་པར་རྟོག་
པའི་རབ་རིབ་འཇོམས། །འདོད་པ་ཆེན་པོའི་གར་དབང་ནི། །ཆགས་ལྡན་
རྣམས་ཀྱི་བྱང་ཆུབ་སྩོལ། །རང་བྱུང་རྡོ་རྗེ་ཕྲག་དོག་ཆེ། །ཐེག་པ་གཞན་ནི་
རྣམ་སྤངས་པའོ། །རྡོ་རྗེ་སེམས་དཔའ་རྒྱལ་ཆེན་ནི། །མི་བསྐྱོད་ཡེ་ཤེས་
འབྱུང་གནས་ཏེ། །སྐྱེ་འགྲོ་མི་བཟད་མགྲོན་གཉེར་ཕྱིར། །སྒྲིབ་པ་ལྔ་ནི་
འཇོམས་པའོ། །ཞེས་སོ། །གཉིས་པ་ནི། །གུར་ལས། ཤིན་ཏུ་གདུག་ཅིང་དྲག་
པ་ལ། །ཞི་བས་ཕན་པར་མི་འགྱུར་བ། །དེ་ལྟར་རྡོ་རྗེ་ཅན་གཟིགས་ཏེ། །
རང་ཉིད་དགྱེས་པའི་རྡོ་རྗེར་མཛད། །ཤིན་ཏུ་སྟོང་པར་ཞེན་རྣམས་དང༌། །
མེད་པའི་བརྟུལ་ཞུགས་འཛིན་རྣམས་ཀྱི། །དོན་དུ་སངས་རྒྱས་གཏི་མུག་
འཇུག །རྡོ་རྗེ་ཅན་སོགས་སངས་རྒྱས་གྱུར། །ཤིན་ཏུ་གདུག་པའི་ང་རྒྱལ་
རྣམས། །སྐྱེ་འགྲོའི་ང་རྒྱལ་ཟད་མཛད་པ། །རྡོ་རྗེ་ཉི་རྒྱལ་རང་ཉིད་ནི། །ང་
རྒྱལ་ཆེན་པོའི་མུན་པ་འཇོམས། །སྐྱེ་བོ་ཆགས་བྲལ་བྱང་ཆུབ་སྤངས། །
སེམས་ཅན་གང་ཞིག་བདེ་བྱེད་པ། །ཆགས་པས་བྱང་ཆུབ་རབ་བསྒྲུབ་
971



，
，，
，
，
ཕྱིར། །པདྨ་གར་དབང་ཕྱུག་ཏུ་གྱུར། །ཀུན་མཁྱེན་ལམ་ལ་གནས་ནས་ནི། །
གང་ཞིག་ལམ་གཞན་དུ་འགྲོ་བ། །དེ་ཡི་བྱང་ཆུབ་ལ་བསྒྲུབ་ཕྱིར། །མངའ་
བདག་རྡོ་རྗེ་རང་བྱུང་ཉིད། །ཅེས་གསུངས་སོ། །གསུམ་པ་ནི། མཉམ་སྦྱོར་
རྩ་བའི་རྒྱུད་ལས། རྣམ་པར་སྣང་མཛད་སྟོང་ཉིད་སྐུ། །ཡེ་ཤེས་ཆེན་པོ་ཧེ་རུ་
ཀ །གཉིས་མེད་མཉམ་པ་གར་དབང་ཕྱུག །ལོངས་སྤྱོད་རྫོགས་སྐུ་ཉི་མ་སྟེ། །
སྤྲུལ་པའི་སྒོ་ནས་རྟ་མཆོག་སྟོན། །བདེ་ཆེན་རྡོ་རྗེ་སེམས་དཔའི་སྐུ། །སངས་
རྒྱས་དྲུག་གི་རང་བཞིན་ནོ། །གཉིས་མེད་ལྷུན་གྱིས་གྲུབ་པའི་སྐུ། །ཞེས་སོ། །
བཞི( བཞི་པ་ནི་མཉམ་སྦྱོར་ལས། ཞེས་སོགས་རྣམས་ཕྱི་མོ་ལ་མ་གི་ནས་ཀ་ཐོ་སྒྲིག་
དགོས་པའི་དཀའ་ལས་ཅན་ཞིག་སྣང་། འདི་ཀ་ཐོ་བསྒྲིགས་ནས་བྲིས་པ་ཡིན་ཅིང་།
ཕྱིས་དཔེ་གཞན་ལ་ཞུས་དག་ལ་སོགས་བྱེད་དགོས་པ་བྱུང་ན་ཀ་ཐོ་བསྒྲིགས་མ་བསྒྲིགས་
མི་ཤེས་པ་འཁྲུལ་པ་ཆེན་པོ་སྐྱེ་བ་ཡོད་པས་བརྟག་དཔྱད་བྱེད་པ་གལ་ཤིན་ཏུ་ཆེ་བར་་་་་
ཡོད་པས་མ་དག་པས་དག་པ་སུན་མ་འབྱིན་ཅིག)པ་ནི། མཉམ་སྦྱོར་ལས། དེ་
བཞིན་གཤེགས་པ་སྣང་མཛད་མཆོག །ཐུབ་པ་ཆེན་པོས་དོན་བཞིན་
བསྟན། །རྡོ་རྗེ་འདུལ་བ་ཧེ་རུ་ཀ །ཁྲོ་རྣམས་ཁྲོ་བོའི་མཆོག་གིས་སོ། །དག་
མཛད་པདྨ་གར་དབང་ཕྱུག །ཆགས་བྲལ་ཆགས་པའི་ཚུལ་གྱིས་བཞུགས། །
རིན་ཆེན་རིགས་སྒྲུབ་ཉི་མའི་མཆོག མཁའ་ལས་རིན་ཆེན་ཆར་ཆེན་
འབེབས། །ལས་ཀུན་མཚན་ཉིད་རྟ་མཆོག་སྟེ། །སྣ་ཚོགས་རྡོ་རྗེའི་འཁོར་ལོ་
བསྐོར། །རིགས་རྣམས་ཀུན་གྱི་བདག་ཉིད་ནི། །དྲུག་པ་རྡོ་རྗེ་འཆང་ཆེན་
མཆོག །ཅེས་སོ། །ལྔ་པ་ནི། མཉམ་སྦྱོར་ལས། མེ་ལོང་ཁྲག་འཐུང་རྒྱལ་པོ་
སྟེ། །མཉམ་པ་ཉིད་ལ་གར་དབང་མཆོག །སོ་སོར་ཀུན་རྟོག་ཉི་མ་ཡིན། །བྱ་
བ་ལ་ནི་རྟ་མཆོག་སྟེ། །ཆོས་ཀྱི་དབྱིངས་ལ་སངས་རྒྱས་ཉིད། །ཐུབ་ཆེན་རྣམ་
པར་སྣང་མཛད་དོ། །ཡེ་ཤེས་ལྔ་ཡི་བདག་ཉིད་ནི།་ །འདོད་ཆགས་ཆེན་པོ་
972



བདེ་བ་ཆེ། །ཞེས་སོ། །འདིར་སོ་སོར་ཀུན་རྟོག་ཉི་མ་དང་། མཉམ་ཉིད་པདྨ་
གར་དབང་དུ་བྱས་པའི་གདུལ་བྱ་དང་འཕྲིན་ལས་ཀྱི་ཁྱད་པར་འགའ་ཞིག་
ལ་ལྟོས་ནས་གསུངས་པ་ཡིན། གཞན་དུ་རྡོ་རྗེ་ཉི་མ་མཉམ་ཉིད་དང༌། །གར་
དབང་སོར་རྟོག་ཏུ་གསུངས་སོ། །དྲུག་པ་ནི། རྟོག་པ་བདུན་པ་ལས། ཞི་
འགོག་མྱ་ངན་འདས་ཞེན་རྣམས། །གདུལ་མཛད་རྣམ་སྣང་སྲིད་མཛད་
བཞུགས། །ཞེ་སྡང་རུ་ཏྲ་སོགས་འཇོམས་ཕྱིར། །དྲག་པོ་ཧེ་རུ་ཀ་དང་ལྡན། །
གཏི་མུག་སྒྲོ་སྐུར་མཐའ་བྲལ་མཛད། །དག་པའི་དཀྱིལ་འཁོར་པདྨ་
དབང་། །སྲེད་ཞེན་ལས་ཆགས་འཇུངས་པ་རྣམས། །འདུལ་མཛད་ཉི་མའི་
དཀྱིལ་འཁོར་རོ། །མེ་ལོང་ང་རྒྱལ་ཕྲག་དོག་ཚོགས། །མཐུ་ཡིས་གནོན་པ་རྟ་
མཆོག་དཔལ། །ཉོན་མོངས་སྤྱི་ཡི་ལམ་གནས་པ། །དབུགས་འབྱིན་རྡོ་རྗེ་
སེམས་དཔའི་སྐུ། །ཞེས་སོ། །གཉིས་པ་ལ། དབང་བསྐུར་བའི་དཀྱིལ་འཁོར་
གྱི་དང༌། དཀྱིལ་འཁོར་མཆོད་པའི་ཡོ་བྱད་ཀྱི་དང་། དབང་བསྐུར་ཞུ་བའི་
ཡོན་གྱི་དང་། དབང་ཐོབ་ནས་ལྷ་སྒྲུབ་པའི་གནས་ཀྱི་དང༌། ལྷའི་མཚན་
ཉིད་ཀྱི་དང་། ལྷ་མཆོད་པའི་དང་། འཕྲིན་ལས་སྒྲུབ་པའི་ཁྱད་པར་དང་
བདུན་གྱི་དང་པོ་ནི། གང་དུ་དཀྱིལ་འཁོར་བྲི་བའི་གནས་ནི། རྡོ་རྗེ་སེམས་
དཔའ་ལ་དབེན་པའི་གནས་ལ་སོགས། རྣམ་སྣང་ལ་གཙུག་ལག་ཁང་སོགས།
ཧེ་རུ་ཀ་ལ་དུར་ཁྲོད་སོགས། པདྨ་ལ་མཚོ་གནས་སོགས། རྡོ་རྗེ་ཉི་མ་ལ་རྒྱལ་
པོའི་ཕོ་བྲང་སོགས། རྟ་མཆོག་ལ་དགེ་འདུན་གྱི་གནས་ལ་སོགས་པ་སྟེ།
མཉམ་སྦྱོར་ལས། དབེན་པ་ཡི་ནི་གནས་དག་གམ། །ཞེས་སོགས་ཀྱིས་བསྟན་
ནོ། །དེར་དཀྱིལ་འཁོར་འབྲི་བའི་རྒྱ་ཚད་ནི། གུར་ལས། རྡོ་རྗེ་ཅན་གྱི་ཁྲུ་
གསུམ་སྟེ། སངས་རྒྱས་དཀྱིལ་འཁོར་ཁྲུ་བཞི་པ། །ཁྲུ་ལྔ་པ་ནི་སྣང་བྱེད་ལ། །
973



གར་དབང་མཆོག་གི་ཁྲུ་དྲུག་པ། །རྟ་ཡི་རྒྱལ་པོ་ཁྲུ་བདུན་པའོ། །ཞེས་སོ། །
འབྲི་བའི་རྡུལ་ཚོན་ནི། གུར་ལས། ཨིནྡྲ་ནཱི་ལ་རྡོ་རྗེ་སྟེ། །ཞེས་སོགས་སོ། །
དེས་བྲི་བའི་དཀྱིལ་འཁོར་གྱི་ཕྱི་འདྲ་ཡང་། ནང་ལ་ཁྱད་ཡོད་དེ། རྣམ་སྣང་
ལ་དབུས་ཀྱི་དཀྱིལ་འཁོར་ཟླུམ་པོ་འོད་ཟེར་དཀར་པོ་ཕྲེང་བའམ་འཁོར་་་་་
ལོའི་ཕྲེང་བས་བསྐོར་བ། རྡོ་རྗེའི་རིགས་ལ་ཟླ་གམ་རྡོ་རྗེའི་ཕྲེང་བས་བསྐོར་
བ། རིན་པོ་ཆེའི་རིགས་ལ་རིན་པོ་ཆེ་ཆ་བརྒྱད་པ་ལྟ་བུ་ལ་རིན་པོ་ཆེའི་
ཕྲེང་བས་བསྐོར་བ། པདྨའི་རིགས་ལ་པདྨ་འདབ་བརྒྱད་ཁ་ཕྱེ་བ་ལྟ་བུའི་
དབྱིབས་ལ་པདྨའི་ཕྲེང་བས་བསྐོར་བ། ལས་ཀྱི་རིགས་ལ་གྲུ་གསུམ་སྣ་
ཚོགས་རྡོ་རྗེའམ་རལ་གྲིས་བསྐོར་བ་སྟེ། མངོན་བརྗོད་བླ་མར། དཀྱིལ་
འཁོར་ཟླུམ་པོ་ཞེས་བྱ་བ། །ཐུགས་གནས་རྡོ་རྗེ་ཡེ་ཤེས་ཏེ། །བདག་ཉིད་རྣལ་
འབྱོར་པས་བརྟག་པ། །རྡོ་རྗེའི་དཀྱིལ་འཁོར་མཆོག་ཡིན་ནོ། །ཟླ་བ་རྒྱས་
འདྲའི་དཀྱིལ་འཁོར་ནི། །འོད་ཟེར་དཀར་པོའི་ཕྲེང་ལྟར་ལྡན། །བྱང་ཆུབ་
སེམས་འདྲ་གཞན་འདི་ནི། །རྡོ་རྗེ་དགྱེས་པ་ཆེན་པོ་སྟེ། །སྔོ་ཞིང་འབར་བ་
སྣ་ཚོགས་པའི། །རླུང་དང་མེ་དང་ལྡན་པ་ཡི། །ཟླ་བ་ཕྱེད་པའི་བདག་ཉིད་
མཆོག །རྒྱལ་བའི་རྡོ་རྗེ་དཀྱིལ་འཁོར་རོ། །དཀྱིལ་འཁོར་ཆ་བརྒྱད་ཡིད་འོང་
བ། །འབར་བཅས་ཉི་མ་ལྟ་བུ་ཡི། །ཤིན་ཏུ་བདེ་བ་སྒྲུབ་བྱེད་པའི། །རྡོ་རྗེ་
རིན་ཆེན་དཀྱིལ་འཁོར་རོ། །པདྨ་འདབ་བརྒྱད་ཁ་ཕྱེ་བ། །ལྟེ་བ་གེ་སར་གྱིས་
ཁྱབ་པ། །པདྨའི་རྣམ་པའི་བདེ་འབྱུང་བ། །པདྨའི་དབང་པོའི་དཀྱིལ་འཁོར་
རོ། །དཀྱིལ་འཁོར་གྲུ་གསུམ་ཉམས་དགའ་ཞིང་། །འབར་བའི་མེ་དང་འདྲ་
བ་ནི། །དགའ་བའི་ལས་ཀུན་བྱེད་པ་སྟེ། །ལས་ཀྱི་རྡོ་རྗེའི་དཀྱིལ་འཁོར་རོ། །
དེ་ལ་སོགས་པའི་མཐའ་ཡས་པའི། །དཀྱིལ་འཁོར་མཆོག་ཏུ་རབ་བརྟག་
974



རྣམས། །རྡོ་རྗེ་སེམས་དཔའ་སྐྱོབ་པ་ཡིས། །དེ་ཉིད་ཇི་བཞིན་སྤྲུལ་པ་ཡིན། །
ཞེས་སོགས་ཏེ། ཟླ་གསང་ཐིག་ལེར་ཡང་དེ་དང་འདྲ་བར་གསུངས་ལ།
མཐའ་སྐོར་ནི། ངེས་བརྗོད་བླ་མར། རྡོ་རྗེ་འཁོར་ལོས་བསྐོར་བ་སྟེ། །རིན་
ཆེན་པདྨས་དེ་བཞིན་བསྐོར། །སྣ་ཚོགས་རྡོ་རྗེས་བསྐོར་བ་སྟེ། །དབུས་སུ་རྡོ་
རྗེས་བསྐོར་བར་བྱ། །ཞེས་སོ། །གཉིས་པ་ནི། རྒྱན་དང་ཡོ་བྱད་ཀྱི་ཁྱད་པར་
ནི། མཉམ་སྦྱོར་ལས། སངས་རྒྱས་རྣམས་ཀྱི་པདྨ་དམར། །ཕྱག་ན་རྡོ་རྗེ་སྣ་
ཚོགས་པ། །འཇིག་རྟེན་དབང་གི་ཁ་དོག་དཀར། །རྡོ་རྗེ་ཉི་མ་དཔལ་གྱི་
སེར། །ཁ་དོག་ཀུན་དང་ཅི་འབྱོར་པར། །བླ་རེ་རྒྱལ་མཚན་རྒྱན་གྱི་རྣམས། །
ཐམས་ཅད་རབ་ཏུ་སྒྲུབ་པ་དཔལ། །རྟ་མཆོག་རྡོ་རྗེ་ཅན་གྱིའོ། །ཞེས་སོ། །
གསུམ་པ་ནི། ཟླ་གསང་ཐིག་ལེ་ལས། སློབ་དཔོན་ལ་ནི་ཡོན་གྱི་མཆོག །
རིགས་ཀྱི་ཁྱད་པར་དབུལ་བྱ་སྟེ། །སེངྒེའི་གདན་ལ་ཉིད་ཀྱི་མ། །སངས་རྒྱས་
ཉིད་ནི་ཡོན་མཆོག་ཡིན། །གླང་པོ་རིན་ཆེན་གསེར་དག་དང་། །སྲིང་མོ་བླ་
མའི་ཡོན་མཆོག་ནི། །རྡོ་རྗེ་སེམས་དཔའི་རིགས་ཡིན་ཏེ། །ཡོན་དེ་ཡོན་གྱི་
མཆོག་ཡིན་ནོ། །རིན་ཆེན་པདྨོ་ཆུང་མ་དང་། །ཤིང་རྟ་རྟ་ནི་ཤིན་ཏུ་
བརྒྱན། །སྣ་ཚོགས་རིན་ཆེན་རྣམ་དག་པ། །མུ་ཏིག་ཕྲེང་བ་ཤིན་ཏུ་མཛེས། །
བུ་མོ་རིན་ཆེན་དྲ་བ་ཡིས། །བརྒྱན་ཏེ་སྣ་ཚོགས་རྡོ་རྗེ་ལའོ། །རྒྱལ་པོ་ལ་ནི་
དབང་ཕྱུག་དང༌། །ཆུང་མ་བླ་མར་དབུལ་བར་བྱ། །འཕྲུལ་གྱི་བཞོན་པ་
རྣམས་སྣ་ཚོགས། །གླང་པོ་རྟ་ནི་ཤིན་ཏུ་བརྒྱན། །དེ་བཞིན་གཤེགས་པ་ཀུན་
གྱི་རྗེ། །ནན་ཏན་བླ་མ་དབུལ་བར་བྱ། །ཞེས་སོ། །བཞི་པ་ནི། རྡོ་རྗེའི་རིགས་
ལ་དུར་ཁྲོད་སོགས། དེ་བཞིན་གཤེགས་པའི་ལ་མཚོ་འགྲམ་སོགས། རིན་པོ་
ཆེའི་ལ་ཚོང་འདུས་སོགས། པདྨའི་ལ་གླུ་གར་གྱི་གནས་སོགས། ལས་ཀྱི་
975



རིགས་ལ་རྟ་འཆགས་སོགས་ཏེ། གུར་ལས། དུར་ཁྲོད་དང་ནི་ཆུ་འགྲམ་
དང་། །ཞེས་པ་ནས། རྡོ་རྗེ་རྣམས་ཀྱི་དངོས་གྲུབ་སྟེར། །ཞེས་པའི་བར་དུ་
རྒྱས་པར་གསུངས་སོ། །ལྔ་པ་ནི། ཨ་བྷི་དྷ་ནར་ལྷ་ཞི་ཁྲོ་གཉིས་ཀ་གསུངས་
པའི་ཞི་བའི་དབང་དུ་བྱས་ནས་མི་བསྐྱོད་པ་སྐུ་མདོག་སྔོན་པོ། གླང་པོ་ཆེའི་
གདན། ཕྱག་མཚན་རྡོ་རྗེའི་དང་རྡོ་རྗེ་དྲིལ་བུ། རྣམ་སྣང་དཀར་པོ་སེངྒེའི་
གདན། འཁོར་ལོ་དང་འཁོར་ལོའི་དྲིལ་བུ་སོགས་སུ་བཤད་དེ། ནམ་མཁའི་
མདོག་གི་ལོངས་སྤྱོད་དང་། ཟླ་བའི་མདོག་གི་ལོངས་སྦྱོད་དང་། ཞེས་
སོགས་དང་། གླང་པོ་སེངྒེ་རྟ་དང་ནི། །རྨ་བྱ་དང་ནི་མཁའ་ལྡིང་དང༌། །
ཞེས་དང་། རྡོ་རྗེ་ལག་པས་ས་ལ་རེག །རྡོ་རྗེ་དྲིལ་བུ་དཀུར་བརྟེན་ཅིང་། །
ཞལ་ནི་རྣམ་པར་འགྱུར་བའོ། །འཁོར་ལོ་དྲིལ་བུ་འགྱིང་དང་བཅས། །
པདྨའི་དྲིལ་བུ་རིམ་པ་དང༌། །དྲིལ་བུ་སྣ་ཚོགས་རྡོ་རྗེ་ཉིད། །ཅེས་སོ། །འོན་
ཀྱང་སྐུ་མདོག་ནི། མཐའ་གཅིག་ཏུ་མ་ངེས་ཏེ། ཟླ་གསང་ཐིག་ལེར། རྟག་
པའི་སྐུ་ནི་སེར་པོ་སྟེ། །མི་བསྐྱོད་རྡོ་རྗེ་དཀར་པོ་ཡིན། །ནམ་མཁའི་སྙིང་པོ་
མཐིང་ག་ཆེ། །ཚེ་དཔག་མེད་པའི་པདྨ་དམར། །སྣ་ཚོགས་ཁ་དོག་རྒྱ་ཆེན་
མཆོག །ཅེས་དང༌། བདེ་མཆོག་ཏུའང་རྣམ་སྣང་སེར་པོར་བཤད་པའི་ཕྱིར་
རོ། །ཁྲོ་བོ་ལ་ནི་གདན་དང་ཕྱག་མཚན་གདུལ་བྱའི་དབང་གིས་མཐའ་
གཅིག་ཏུ་མ་ངེས་ལ་སྐུ་མདོག་གུར་ནས་རྣམ་སྣང་དཀར་པོ་རྡོ་རྗེ་འཆང་་་་་
གིས་དབུ་བརྒྱན་པ། མི་བསྐྱོད་པ་ནག་པོ་རྡོ་རྗེ་འཆང་གིས་དབུ་བརྒྱན་པ།
གར་དབང་དམར་པོ་རྡོ་རྗེ་ཆོས་ཀྱིས་དབུ་བརྒྱན་པ། རྟ་མཆོག་ལྗང་ཁུ་རལ་
གྲི་འཛིན་པས་དབུ་བརྒྱན་པ་བཤད་དོ། །དྲུག་པ་ནི། གུར་ལས། གླུ་ནི་རྡོ་རྗེ་
ཅན་ལ་འབུལ། །ཞེས་སོགས། གཟུགས་ལ་རྣམ་གསུམ་ཤེས་བྱས་ནས། །ལྷ་
976



རྣམས་ལ་ནི་དབུལ་བར་བྱ། །ཞེས་སོགས་ཀྱིས་རིགས་སོ་སོའི་མཆོད་པ་རྒྱས་
པར་གསུངས་སོ། །བདུན་པ་ནི། གུར་ལས། རྟག་པ་ཉིད་ཀྱིས་ཞི་བ་སྟེ། །
ཞེས་སོགས་རྣམ་སྣང་གིས་ཞི་བ། རིན་པོ་ཆེས་རྒྱས་པ། པདྨས་དབང་། ལས་
ཀྱི་འཕྲིན་ལས་སྣ་ཚོགས་རྡོ་རྗེས་གསད་པ་ལ་སོགས་འགྲུབ་བོ། །གསུམ་པ་ལ།
རྗོད་བྱེད་སྒྲའི་དང་། བརྗོད་བྱ་དོན་གྱི་དང་། གདུལ་བྱ་གང་ཟག་གི་ཁྱད་
པར་དང་གསུམ་གྱི་དང་པོ་ནི། གསང་བའི་དེ་ཁོ་ན་ཉིད་གསང་བ་ལས།
འདི་སྐད་བདག་གིས་ཞེས་བྱ་དང་། །དེ་རྗེས་ཐོས་པ་ཞེས་བྱ་སྟེ། །གཞན་
ཡང་དུས་ཞེས་བྱ་བ་ནི། །གཅིག་ན་ཞེས་བྱར་བཤད་པ་དང༌། །དེ་ཡི་འོག་ཏུ་
གཞན་ཡང་ནི། །དེ་བཞིན་གཤེགས་པ་ཐམས་ཅད་དེ། །སྐུ་དང་གསུང་དང་
ཐུགས་རྡོ་རྗེ། །བཙུན་མོའི་བྷ་ག་རྣམས་ལ་འདིར། །བཅོམ་ལྡན་འདས་ནི་
བཞུགས་སོ་ཞེས། །རྣལ་འབྱོར་རྒྱུད་ལས་རབ་ཏུ་གྲགས། །གསང་བ་མཆོག་
གི་དགྱེས་པ་ན། །ཐམས་ཅད་བདག་ཉིད་རྟག་ཏུ་བཞུགས། །མཁའ་འགྲོ་
ཀུན་དངོས་སེམས་དཔའ་ནི། །རྡོ་རྗེ་སེམས་དཔའ་བདེ་བའི་མཆོག །ཞེས་
བྱར་གཞན་དུ་བསྟན་པ་དག །ཐོག་མ་ཐ་མར་གནས་པའི་ཚིག །རྣལ་འབྱོར་
མ་རྒྱུད་བསྟན་པ་སྟེ། །གཞན་དག་མེས་བསྲེགས་རྩྭ་དང་འདྲ། །ཞེས་འདི་
སྐད་བདག་གིས་ཐོས་པ་ཞེས་སོགས་ཀྱིས་ཐོག་དྲངས་པ་ནི་ཕ་རྒྱུད། གསང་
བ་མཆོག་གི་དགྱེས་པ་ན། །ཐམས་ཅད་བདག་ཉིད་རྟག་ཏུ་བཞུགས། །ཞེས་ •
སོགས་ཀྱིས་ཐོག་དྲངས་པ་ནི། རྣལ་འབྱོར་མ་རྒྱུད་དུ་བཤད་ལ། ཐམས་ཅད་
མཁྱེན་དང་ཡེ་ཤེས་སྐུ། །ཞེས་སོགས་ཀྱིས་ཐོག་དྲངས་པ་ནི་གཉིས་མེད་ཀྱི་
རྒྱུད་དུ་དོན་གྱིས་ཐོབ་བོ། །གཉིས་པ་ལ། དེ་ཁོ་ན་ཉིད་ཀྱི་ཁྱད་པར། བསྐྱེད་
རིམ་གྱི་ཁྱད་པར། རྫོགས་རིམ་གྱི་ཁྱད་པར། རྣམ་དག་གི་ཁྱད་པར་དང་
977



བཞིའི་དང་པོ་ནི། ཐབས་རྒྱ་ཆེ་བ་སྟོན་པ་ཕ་རྒྱུད། ཤེས་རབ་ཟབ་པ་སྟོན་པ་
མ་རྒྱུད་དེ། རྣལ་འབྱོར་བླ་ན་མེད་པའི་རྒྱུད་ཀྱི་དོན་ལ་འཇུག་པ་ལས། དེ་
ཡང་རྒྱ་ཆེ་བའི་དེ་ཁོ་ན་ཉིད་གང་དུ་གཙོ་བོར་སྟོན་པའི་རྒྱུད་ནི་ཐབས་ཀྱི་་་་
རྒྱུད་དོ། །གང་དུ་ཟབ་པ་ཉིད་གཙོ་བོར་བྱས་ཏེ། སྟོན་པ་ནི་ཤེས་རབ་ཀྱི་
རྒྱུད་དོ། །ཞེས་སོ། །དེས་ཟབ་པ་དང་རྒྱ་ཆེ་བ་གཉིས་ཀ་ཆ་མཉམ་དུ་སྟོན་པ་
ནི། གཉིས་མེད་ཀྱི་རྒྱུད་དུ་དོན་གྱིས་བསྟན་ནོ། །ཡང་བསྐྱེད་རིམ་གྱི་དེ་ཉིད་
སྟོན་པ་ཕ་རྒྱུད། རྫོགས་རིམ་གྱི་དེ་ཉིད་སྟོན་པ་མ་རྒྱུད་དེ། གསང་བའི་དེ་ཁོ་
ན་ཉིད་གསལ་བ་ལས། བསྐྱེད་དང་རྫོགས་འབྱུང་རིམ་པ་ཡིས། །རྣལ་འབྱོར་
བསྐྱེད་པར་བསྟན་པ་དང༌། །རྫོགས་པ་རྣལ་འབྱོར་མ་རུ་བརྗོད། །ཅེས་སོ། །
གཉིས་པ་ནི། འབྱུང་བ་རིམ་བརྩེགས་ཞུ་བ་ལས་རྡོ་རྗེ་སའམ་གཞལ་ཡས་
ཁང་བསྐྱེད་པ་ནི་ཐབས་རྒྱུད། འབྱུང་བ་རིམ་བརྩེགས་རི་རབ་དང་བཅས་
པའི་སྟེང་དུ་གཞལ་ཡས་ཁང་བསྐྱེད་པ་ཤེས་རབ་ཀྱི་རྒྱུད་དེ། དྲི་མེད་འོད་
ལས། ཐབས་ཀྱི་རྒྱུད་ལ་འདི་ཉིད་ཀྱི་ཁང་པ་བརྩེགས་པ་ལ་སོགས་པ་བྱ་སྟེ།
འདིར་ལྷུན་པོའི་སྟེང་དུ་དཀྱིལ་འཁོར་དུ་མི་འགྱུར་རོ། །ཞེས་པ་དང་། ཡེ་ལེ་
ལས། དེ་ནས་ཆོས་འབྱུང་ནམ་མཁའི་ཁམས་ཀྱི་རང་བཞིན་བསྒོམ་པར་བྱ་
སྟེ། དེའི་དབུས་སུ་ཧཱུྃ་ཡོངས་སུ་གྱུར་པ་ལས་རྡོ་རྗེའི་སའོ། །ཡང་ན་ཤེས་
རབ་ཀྱི་རྒྱུད་ཀྱི་དགོངས་པས་རླུང་ལ་སོགས་པའི་དཀྱིལ་འཁོར་རྣམས་དང་།
ལྷུན་པོའི་སྟེང་དུ་ཁང་པ་བརྩེགས་པའམ་རྡོ་རྗེའི་གུར་རོ། །ཞེས་གསུངས་
སོ། །དེའི་ཤུགས་ལས་འབྱུང་བ་རིམ་བརྩེགས་བསྐྱེད། དེ་ཞུ་བ་ལས་བྱུང་
བའི་འབྱུང་བ་རིམ་བརྩེགས་བསྐྱེད། དེའི་སྟེང་དུ་གཞལ་ཡས་ཁང་བསྒོམ་པ་
ནི། གཉིས་སུ་མེད་པའི་རྒྱུད་དོ། །ཡང་ཡེ་ཤེས་དགུག་གཞུག་ལ་སོགས་པའི་
978



ལས་ཐམས་ཅད་ལ་རྣལ་འབྱོར་མ་རྣམས་རྒྱུ་ཞིང་ཐབས་མི་གཡོ་བར་གནས་
པ་ཤེས་རབ་ཀྱི་རྒྱུད། ཐབས་གཡོ་ཞིང་ཤེས་རབ་མི་གཡོ་བར་གནས་པ་
ཐབས་རྒྱུད་དེ། ཡེ་ལེ་ལས། ཀུན་རྫོབ་ཀྱིས་གང་དུ་རྣལ་འབྱོར་མ་རྣམས་
ཡང་དག་པར་རྒྱུ་ཞིང་གཙོ་བོར་མི་གཡོ་བ་དེ་ནི་རྣལ་འབྱོར་མའི་རྒྱུད་དོ། །
གང་དུ་ཐབས་ཡང་དག་པར་རྒྱུ་ཞིང་ཤེས་རབ་མི་གཡོ་བ་དེ་ནི་ཐབས་ཀྱི་་་་་
རྒྱུད་དོ། །ཞེས་པ་དང་། རྡོ་རྗེ་སྙིང་འགྲེལ་ལས་ཀྱང་། གང་དུ་ཐབས་ནི་
ལེགས་གནས་ཤིང་། །རྣལ་འབྱོར་མ་རྣམས་ཀུན་སྤྱོད་པ། །ཀུན་རྫོབ་རྣལ་
འབྱོར་མ་རྒྱུད་དུ། །བྱིས་པ་རྣམས་ལ་བདག་གིས་བསྟན། །གང་དུ་ཐབས་ནི་
འཕོ་བྱེད་ཅིང་། །ཤེས་རབ་ཡང་དག་གནས་འགྱུར་བ། །ཐབས་ཀྱི་རྒྱུད་ཉིད་
དུ་ནི་བཤད། །ཇི་ལྟར་དེ་ལྟར་ཀུན་རྫོབ་ཏུའོ། །ཞེས་སོ། །ཡང་ཉིན་མཚན་
མཉམ་པ་དག་པས་ཡབ་ཡུམ་ཞལ་ཕྱག་མཉམ་པ་ནི་ཐབས་རྒྱུད། སྔ་ཕྱིའི་
ཐུན་མཚམས་དག་པས་ཡབ་ཡུམ་ཞལ་ཕྱག་མི་མཉམ་པ་ནི་ཤེས་རབ་ཀྱི་རྒྱུད་
དེ། ཡེ་ལེ་ལས། དེ་བཞིན་དུ་སྔ་མ་དང་ཕྱི་མའི་ཐུན་མཚམས་ནི་རྣལ་འབྱོར་
མའི་རྒྱུད་ཀྱིས་འཁྱུད་པ་སྟེ་ཞལ་གཅིག་དང་། ཞལ་བཞི་པ་དག་གམ། ཞལ་
གཅིག་པ་ལ་སོགས་པ་དག་དང་། ཞལ་བརྒྱད་པ་ལ་སོགས་པ་དག་གི་མི་
མཉམ་པ་དང་མཉམ་པ་སྙོམས་པར་ཞུགས་པ་ལ་སོགས་རྣལ་འབྱོར་གྱི་རྒྱུད་
ལ་ཡང་ཞལ་གཅིག་དང་ཕྱག་མཉམ་པ་དག་གིས་འཁྱུད་པ་ནི། ཉིན་མོ་དང་
མཚན་མོ་མཉམ་པའི་དུས་ལའོ། །ཞེས་པ་དུས་ཀྱི་ཁྱད་པར་གྱི་ངེས་པའོ། །
ཞེས་སོ། །གཙོ་བོ་ཡབ་ཡུམ་ཞལ་ཕྱག་མི་མཉམ་ལ་འཁོར་ཞལ་ཕྱག་མཉམ་པ་
གཉིས་མེད་ཀྱི་རྒྱུད་དུ་དོན་གྱིས་ཐོབ་བོ། །ཡང་། ལྷ་གཙོ་འཁོར་ཕལ་ཆེ་བ་
བཞུགས་པ་ནི་ཐབས་རྒྱུད། བཞེངས་པ་ནི་ཤེས་རབ་ཀྱི་རྒྱུད། འཁོར་
979



བཞུགས་ལ་གཙོ་བོ་བཞེངས་པ་ནི་གཉིས་མེད་ཀྱི་རྒྱུད་དེ། དྲི་མེད་འོད་ལས།
དེའི་ཚེ་བཅོམ་ལྡན་འདས་བཞུགས་པ་ཡང་དཔལ་འདུས་པ་ལྟ་བུར་འགྱུར་
རོ། །འདི་ལ་སྐྱོན་མེད་དེ། རིགས་མེད་པ་ཉིད་ཀྱི་ཕྱིར་རོ་ཞེས་པའི་རྩོད་ལན་
གྱི་ཤུགས་ལ་བསྟན་ནོ། །ཡང་དེ་བཞིན་གཤེགས་པ་མཁའ་འགྲོ་མའི་སྐུར་
སྟོན་ཅིང་མོས་གཙོ་བྱས་པའམ་འཁོར་མོ་ཚོགས་ཤས་ཆེ་བས་བསྐོར་བ་ནི་་་་
རྣལ་འབྱོར་མ་རྒྱུད། དེ་བཞིན་གཤེགས་པ་རིགས་ལྔའི་སྐུར་སྟོན་ཅིང་།
འཁོར་ཕོ་ཚོགས་ཤས་ཆེ་བས་བསྐོར་བ་ནི་ཕ་རྒྱུད་དེ། གུར་ལས། འདི་ནི་
སངས་རྒྱས་ཐམས་ཅད་ཀྱི། །མཁའ་འགྲོ་མ་ཡི་དམ་པའི་ཚོགས། །མཁའ་
འགྲོ་ལྔ་སོགས་རབ་བསྒྲུབ་ཕྱིར། །མཁའ་འགྲོ་མ་ཡི་རྒྱུད་གསུངས་སོ། །ཞེས་
སོ། །གཞན་ཡང་གདན་རིན་པོ་ཆེའི་ཁྲི་དང་། ཕྱག་མཚན་གྱི་སྟེང་དང་།
སེངྒེ་ལ་སོགས་པའི་ཁྲི་ལ་བཞུགས་པ་དང་། རྒྱན་རིན་པོ་ཆེའི་རྒྱན། ཕྱག་
མཚན་འཁོར་ལོ་དང་རིན་པོ་ཆེ་ལ་སོགས་པ་ཤས་ཆེ་བ་དང་། ལྷ་ཁྲོ་བོ་
བཞེངས་པ་རྣམས་གཡོན་བརྐྱང་། ཞི་བ་བཞུགས་པ་རྣམས་གཡོན་འགྱིང་
དང་། ན་བཟའ་དར་ལ་སོགས་པ་གསོལ་བ་ནི། ཐབས་ཀྱི་རྒྱུད། གདན་
རོ་དང་ཐོད་པ་ལ་སོགས་པ་རྒྱན་རུས་རྒྱན་དང་མགོ་ཕྲེང་དང་མི་ལག་ལ་་་་་
སོགས་པ་དང་། ཕྱག་མཚན་གྲི་གུག་དང་ཐོད་པ་དང་ཁ་ཊཾ་དང་ཌ་མ་རུ་ལ་
སོགས་པ་དང༌། ལྷ་གཡས་བརྐྱང་དང་། གཡས་འགྱིང་དང་། ན་བཟའ་མི་
ལྤགས་དང་། གླང་ལྤགས་དང་། ན་བཟའ་མེད་པའི་གཅེར་བུ་རྣམས་མ་
རྒྱུད་དོ། །ཞེས་དང༌། དཀྱིལ་འཁོར་ལ་དུར་ཁྲོད་ཡོད་པ་མ་རྒྱུད། མེད་པ་ཕ་
རྒྱུད་ཅེས་བླ་མ་དག་གསུང་ངོ་། །རྣལ་འབྱོར་བླ་ན་མེད་པའི་རྒྱུད་ཀྱི་དོན་ལ་
འཇུག་པ་ལས་ཀྱང་། གང་དུ་འཇིག་རྟེན་དང་མཐུན་པའི་ལྷའི་རྣམ་པ་སྟོན་
，
980



པ་ནི་ཐབས་ཀྱི་རྒྱུད་དོ། །གང་དུ་འཇིག་རྟེན་དང་འགལ་བའི་ལྷའི་རྣམ་པ་
སྟོན་པ་ནི་ཤེས་རབ་ཀྱི་རྒྱུད་ཅེས་བྱ་བ་ལ་སོགས་པ་བརྟགས་པ་ཡིན་ནོ། །
ཞེས་སོ། །གསུམ་པ་ནི། རྫོགས་རིམ་ཤེས་རབ་ཀྱི་ཕ་རོལ་ཏུ་ཕྱིན་པའི་ཐབས་
ཕྱག་རྒྱ་ཆེན་མོ་ལ་སྦྱོར་བས་དེ་ཁོ་ན་ཉིད་ལ་འཇུག་པ་སྟོན་པ་མ་རྒྱུད། རང་
བྱིན་བརླབ་དང་མངོན་པར་བྱང་ཆུབ་པའི་རིམ་པ་གཙོ་བོར་སྟོན་པ་ཕ་རྒྱུད་
དེ། གུར་ལས། བཅོམ་ལྡན་འདས་ཇི་ལྟར་ན་རྣལ་འབྱོར་མའི་རྒྱུད་ཀྱི་མཚན་
དུ་འཇུག་པ་ལགས། རྡོ་རྗེ་འཛིན་གྱིས་གསུངས་པ། ཤེས་རབ་ཕ་རོལ་ཕྱིན་
པའི་ཐབས། །འདི་ནི་རྣལ་འབྱོར་མར་བརྗོད་དོ། །ཕྱག་རྒྱ་ཆེན་པོ་རབ་སྦྱོར་
བས། །གང་ཕྱིར་དེ་ཉིད་ལ་འཇུག་པ། །རྣལ་འབྱོར་མ་ཡི་རྒྱུད་བཞེད་དོ། །
མཁའ་འགྲོ་མ་ནི་རྡོ་རྗེ་གུར། །ཕ་རོལ་ཕྱིན་པ་ཀུན་གྱི་ཐབས། །བསམ་གཏན་
ཙམ་གྱིས་འགྲུབ་པར་འགྱུར། །ཞེས་དང་། མཁའ་འགྲོ་རྒྱ་མཚོར། རྣལ་
འབྱོར་རྣམས་ལ་རྒྱུད་རྒྱལ་དུ། །དེ་དང་དེ་ཡི་ཆོག་དབྱེ་ཞེས། །འོད་གསལ་སྒྱུ་
མ་བདག་གིས་ནི། །སྒྱུ་མའི་འཇིག་རྟེན་ལ་བཤད་དོ། །ཞེས་དང་། སྒྲོན་
གསལ་ལས། བདག་བྱིན་བརླབ་ཆེར་མ་གཏོགས་པ། །རིན་ཆེན་གཞན་དག་
འདི་ན་མེད། །མེ་ཡིས་སྦྱངས་པའི་ནོར་བུ་བཞིན། །རང་བཞིན་འོད་གསལ་
རྣམ་པར་དག །དཔལ་ལྡན་འདུས་པ་ཡོངས་གསལ་བའི། །བཞུགས་པའི་
ཚིག་དོན་འདི་དག་ནི། །ཞེས་པས་སོ། །ཡང་རྩ་དང་རླུང་གི་དེ་ཉིད་གཙོ་
བོར་སྟོན་པ་ནི། མ་རྒྱུད་དང་ཕ་རྒྱུད་དེ། ཞལ་ལུང་གི་འགྲེལ་པ་ལས། རྣལ་
འབྱོར་བླ་ན་མེད་པའི་རྒྱུད་རྣམས་ཀྱི་མན་ངག་སྟེ། མཁའ་འགྲོ་མའི་རྒྱུད་
རྣམས་རྩ་གཙོ་བོར་བྱེད་པའི་རྒྱུད་དེ་དེས་རྟོགས་པའོ། །རྣལ་འབྱོར་ཐབས་
གཙོ་བོར་བྱེད་པའི་རྒྱུད་ནི། རླུང་གི་དེ་ཉིད་གཙོ་བས་དེ་རྟོགས་པར་བྱེད་
981



པའོ། །ཞེས་སོ། །བཞི་པ་ནི། ཕུང་པོ་ལྔ་དག་པ་སངས་རྒྱས་ཡབ་ལྔར་སྟོན་པ་
ཕ་རྒྱུད། ཁམས་ལྔ་དག་པ་ལྷ་མོ་ལྔར་སྟོན་པ་མ་རྒྱུད་དེ། དྲི་མེད་འོད་ལས།
འཇིག་རྟེན་གྱི་ཀུན་རྫོབ་ཏུ་མེ་ལོང་ལྟ་བུའི་ཡེ་ཤེས་ལ་སོགས་པའི་དབྱེ་བས་
ཕུང་པོ་དང་ཁམས་རྣམ་པར་དག་པ་ལས་ཐབས་དང་ཤེས་རབ་ཀྱི་ཕྱོགས་སུ་
དབང་པོ་རྟུལ་པའི་སེམས་ཅན་གྱི་བསམ་པའི་དབང་གིས་དེ་བཞིན་གཤེགས་
པས་གསུངས་སོ། །ཞེས་སོ། །གསང་བ་འདུས་པ་ལས་ཀྱང་། མདོར་ན་ཕུང་
པོ་ལྔ་རྒྱལ་བ། །དེ་བཞིན་གཤེགས་པ་ཐམས་ཅད་ཡིན། །རྡོ་རྗེའི་སྐྱེ་མཆེད་
ཉིད་དག་ཀྱང་། །བྱང་ཆུབ་སེམས་དཔའི་དཀྱིལ་འཁོར་མཆོག །ཅེས་པ་
དང༌། ཀྱེ་རྡོ་རྗེ་ལས་ཀྱང་། ས་ནི་པུཀྐ་སིར་བཤད་ལ། །འདི་ལྟར་གཏི་མུག་
སྲ་བ་ཉིད། །ཅེས་སོགས་དང༌། གང་ཕྱིར་གཟུགས་ནི་སྲ་བ་ཉིད། །གོ་རཱི་རྣམ་
སྣང་ཤེས་པར་བྱ། །ཞེས་སོགས་གསུངས་ཤིང༌། རི་གི་ཨ་ར་ལིའི་རྒྱུད་ལས་
ཀྱང་། གནས་ནི་སེམས་དང་ཉེ་བའི་གནས། །ས་དང་ཆུ་དང་མེ་དང་རླུང་། །
འདིར་ཡང་ལྷ་མོ་རྣམ་པ་བཞི། །ཁ་དོག་དབྱེ་བ་གོང་མ་བཞིན། །ཞེས་སོ། །
ཡང་རླུང་རྣམ་པར་དག་པ་དེ་བཞིན་གཤེགས་པ་ལྔར་སྟོན་པས་ཕ་རྒྱུད། རྩ་
རྣམ་པར་དག་པ་མཁའ་འགྲོ་མར་སྟོན་པས་མ་རྒྱུད་དེ། རྡོ་རྗེ་ཕྲེང་བ་ལས།
དེ་བཞིན་གཤེགས་པ་ལྔ་རང་བཞིན། །ཕུང་པོ་ལྔ་ཡི་རང་ངོ་བོ། །ཕུང་པོ་ལྔ་
ནི་རྣམ་དག་པ། །རླུང་ལྔ་དག་ནི་རྒྱུ་བར་བྱེད། །ཅེས་དང་། རླུང་གི་དེ་ཉིད་
གསལ་བ་འདི། །ཡེ་ཤེས་ལྔ་ཡི་རང་བཞིན་ཅན། །ཞེས་སོ། །ཀྱེ་རྡོ་རྗེ་ལས། རྩ་
ནི་གཉིས་གཉིས་རྣལ་འབྱོར་མ། །རེ་རེའི་རྣམ་པ་རྣམས་སུ་བརྗོད། །ཅེས་
དང༌། རྡོ་རྗེ་མཁའ་འགྲོ་ལས། སྐུ་གསུང་ཐུགས་ཀྱི་འཁོར་ལོ་ལ། །ཉི་ཤུ་རྩ་
བཞིར་དབྱེ་བ་ཡིས། །རྩ་རྣམས་ཀུན་གྱི་གནས་སུ་ནི། །ཐམས་ཅད་དུ་ནི་ཡང་
982



དག་བཤད། །གནས་འདི་རྣམས་སུ་བུ་མོ་རྣམས། །རྩ་ཡི་གཟུགས་ཀྱིས་ཡང་
དག་གནས། །རྡོ་རྗེ་མཁའ་འགྲོ་དེ་བཞིན་གཤེགས། །མཁའ་འགྲོ་མ་ཀུན་
མཉམ་སྦྱོར་བ། །མཁའ་འགྲོ་མ་ཡི་དྲ་བ་སྡོམ། །བཅོམ་ལྡན་རྡོ་རྗེ་ཅན་གྱིས་
གསུངས། །ཞེས་སོ། །ཡང་རྣལ་འབྱོར་བླ་ན་མེད་པའི་རྒྱུད་ཀྱི་དོན་ལ་འཇུག་
པ་ལས། གང་དུ་ཕྱི་ནང་གི་ཕུང་པོ་དང་ཁམས་དང་སྐྱེ་མཆེད་ཀྱི་རྣམ་པར་
དག་པའི་ལྷ་སྟོན་པ་ནི་ཐབས་ཀྱི་རྒྱུད་དོ། །གང་དུ་ཕྱི་ནང་གི་རྩ་དང་བྱང་
ཆུབ་ཀྱི་སེམས་རྣམ་པར་དག་པའི་ལྷ་སྟོན་པ་ནི། ཤེས་རབ་ཀྱི་རྒྱུད་དོ། །ཞེས་
ཀྱང་གསུངས་སོ། །
གསུམ་པ་ལ། སྟོན་པ་པོའི་དང་། ཞུ་པ་པོའི་དང་། སྡུད་པ་པོའི་དང༌།
གདུལ་བྱའི་གང་ཟག་གི་ཁྱད་པར་བཞིའི་དང་པོ་ནི། བཙུན་མོའི་ཚོགས་
དང་བཅས་པའི་འཁོར་གྱི་དབུས་སུ་རྡོ་རྗེ་འཆང་ངམ་རྡོ་རྗེ་སེམས་དཔའི་་་་
རྣམ་པས་གསུངས་པ་ནི་ཕ་རྒྱུད། ཧེ་རུ་ཀའམ། མཁའ་འགྲོ་མའམ། ལྷ་མོས་
གསུངས་པ་ནི་མ་རྒྱུད་དེ། དགོངས་པ་ལུང་སྟོན་ལས། དེ་ནས་དཔལ་ལྡན་
རྣམ་སྣང་མཛད། །སྐུ་གསུང་ཐུགས་ཀྱི་རྡོ་རྗེ་ཅན། །འཁོར་གྱི་དཀྱིལ་འཁོར་
ལ་གཟིགས་ནས། །དེ་ཉིད་གསུམ་སྐྱེས་སྐུར་མཛད་དོ། །ཞེས་པ་དང་། རྡོ་རྗེ་
མཁའ་འགྲོ་ལས། གསང་བ་མཆོག་གི་དགྱེས་པ་ན། །ཐམས་ཅད་བདག་ཉིད་
རྟག་ཏུ་བཞུགས། མཁའ་འགྲོ་ཀུན་དངོས་སེམས་དཔའ་ནི། །རྡོ་རྗེ་སེམས་
དཔའ་བདེ་བའི་མཆོག །ཅེས་པ་དང་། སྡོམ་འབྱུང་ལས། དེ་ནས་ཞེས་
སོགས་ཆེན་པོའི་གསུང་། །གང་ཞིག་རྒྱུད་ཀྱི་མདུན་འགྲོ་བ། །འཁོར་ལོ་སྡོམ་
པའི་འདྲེན་པ་མོ། །རྡོ་རྗེ་ཕག་མོ་དེ་ལ་འདུད། །ཅེས་ཕག་མོ་རྒྱུད་ཀྱི་སྟོན་པ་
མོར་གསུངས་ཤིང་། །མི་འཇིགས་པའི་གཞུང་འགྲེལ་ལས་ཀྱང་། དེ་ཉིད་ཀྱི་
983



，
ཕྱིར་བཅོམ་ལྡན་འདས་བཞིན་དུ་རྒྱུད་ཐམས་ཅད་ཀྱི་བདག་མོ་སྟེ། རྒྱུད་
ཐམས་ཅད་ཀྱི་སྟོན་པར་རུང་བ་ཉིད་ཀྱིས་སོ། །དེ་ལྟར་ན་འདིས་རྡོ་རྗེ་ཕག་
མོའི་གཟུགས་ཀྱིས་འབུམ་པ་མངོན་པར་བརྗོད་པ་རྡོ་རྗེ་མཁའ་འགྲོའི་རྒྱུད་
དག་བསྟན། ཞེས་གསུངས་པ་སྟེ། བཅོམ་ལྡན་འདས་ཁོ་ན་འདིའོ་ཞེས་པ་ནི་
དགོངས་པའོ། །དབང་ཕྱུག་ནི་ཐམས་ཅད་དུ་ཐོགས་པ་མེད་ཅིང་བསམ་
གྱིས་མི་ཁྱབ་པའི་ནུས་པ་དང་ལྡན་པའི་ཕྱིར་རོ། །ཞེས་གསུངས་ཤིང་། རི་གི་
ཨ་ར་ལི་ལས་ཀྱང་། རི་གི་རྣལ་འབྱོར་དབང་ཕྱུག་གཙོ། །དེ་ལ་ཨ་ར་ལིས་
ཞུས་པ། །ཞེས་ཡུམ་སྟོན་པ་པོར་བཤད་དོ། །གཉིས་པ་ནི། སྟོན་པ་པོ་རྡོ་
རྗེ་འཆང་ལ་འཁོར་སངས་རྒྱས་བྱང་སེམས་སམ་ལྷ་ཕོས་ཞུས་པ་ནི་ཕ་རྒྱུད།
སྟོན་པ་པོ་ཕོ་ཡིན་ཡང་ལྷ་མོས་ཞུས་པའམ་ལྷ་མོའི་ཆེད་དུ་ཞུས་པ་ནི་མ་རྒྱུད་
དེ། དགོངས་པ་ལུང་སྟོན་ལས། དེ་ནས་སྙིང་པོ་ལ་སོགས་པའི། །བྱང་ཆུབ་
སེམས་དཔའ་སེམས་དཔའ་ཆེ། །མགོན་པོ་རྣམ་སྣང་ཆེན་པོ་ལ། །དེ་དག་
གིས་ནི་ཞུས་གྱུར་པ། །ཞེས་དང་། མཁའ་འགྲོ་རྒྱ་མཚོ་ལས། རྣལ་འབྱོར་མ་
འཁོར་ལོ་དབུས་སུ། །ཕག་མོ་བདག་ནི་འདྲི་བའོ། །ཞེས་སོ། །གསུམ་པ་ནི།
སྤྱིར་གསང་སྔགས་ཀྱི་སྡུད་པ་པོ་ཕྱག་རྡོར་གཙོ་ཆེ་ཡང་། དམིགས་བསལ་ཞུ་
པ་པོ་གང་ཡིན་དེས་བསྡུས་པ་ཡང་ཡོད་པས། གསང་འདུས་རྡོ་རྗེ་ཆོས་ཀྱིས་
བསྡུས་པ་ལྟར་ལྷ་ཐོས་བསྡུས་པ་ནི་ཕ་རྒྱུད། མོས་བསྡུས་པ་ནི་མ་རྒྱུད་དེ། རྡོ་
རྗེ་བདུད་རྩིའི་རྒྱུད་འགྲེལ་ལས། བཅོམ་ལྡན་འདས་མ་སྡུད་པར་བྱེད་པ་
མཱ་མ་ཀཱིས་གནས་ལ་སོགས་པ་ཕུན་སུམ་ཚོགས་པ་བརྗོད་པ་སྔོན་དུ་འགྲོ་བ་
ནས་བརྩམས་ཏེ་གསུངས་པ། ཞེས་པ་ལྟ་བུའོ། །བཞི་པ་ནི། གདུལ་བྱ་སྐྱེས་
པ་འདུལ་བ་ལ་ཕ་རྒྱུད། བུད་མེད་འདུལ་བའི་དོན་དུ་མ་རྒྱུད་དེ། གུར་ལས།
984



སྐྱེས་བུ་འདུལ་བར་མཛད་དོན་དུ། །རྣལ་འབྱོར་རྒྱུད་རྣམས་རབ་བཤད་
ལ། །བཙུན་མོ་རྣམས་ནི་བསྡུ་བའི་ཕྱིར། །རྣལ་འབྱོར་མ་ཡི་རྒྱུད་རབ་
བཤད། །ཅེས་སོ། །ཡང་རང་གི་སྡེ་བའི་རྟེན་གྱི་གང་ཟག་ལྟ་ལས་ཕྱིན་ཅི་
མ་ལོག་པ་དང་ལྡན་པས་བདེ་བས་བྱང་ཆུབ་སྒྲུབ་པར་འདོད་པ་ལ་ཕ་རྒྱུད།
ཕྱི་རོལ་པའི་གང་ཟག་སྲོག་གཅོད་པ་ལ་སོགས་པ་ལ་དགའ་ཞིང་ལྟ་བ་དང་
ལས་ཕྱིན་ཅི་ལོག་ཏུ་གྱུར་པ་རྣམས་གདུལ་བའི་ཕྱིར་མ་རྒྱུད་དེ། གུར་ལས།
ཐོག་མར་རྡོ་རྗེ་འཛིན་པ་ཡིས། །སྒོ་ང་སྐྱེས་སོགས་མ་ལུས་པ། །བདག་གི་
སྲིད་ལས་བསྒྲལ་བྱའོ། །ཞེས། བྱང་ཆུབ་ཏུ་སྨོན་སྔོན་བརྗོད་ན། །ཅི་ཕྱིར་
བཙུན་མོ་རྣམས་བོར་བྱ། །སྲོག་ཆགས་གསོད་ལ་འབད་ལྡན་དང་། །ལྟ་བ་
ལས་ནི་ལོག་རྣམས་དང་། །བཙུན་མོ་རྣམས་ནི་བསྡུ་བའི་ཕྱིར། །བསྡུ་བའི་
ཐབས་ནི་རྒྱས་མིན་ཞིང་། །གཞུང་ཉུང་བ་ལ་དོན་རྒྱས་པ། །བློ་དམན་རབ་
ཏུ་རྟོགས་བྱེད་པའི། །སྔགས་རྣམས་ཀྱི་ནི་ཁྱད་པར་ཕྱིར། །རྒྱུད་ཀུན་གྱི་ནི་
སྙིང་པོ་ཡི། །མཁའ་འགྲོ་མ་ཡི་རྒྱུད་བཤད་དོ། །ཞེས་དང༌། རྣལ་འབྱོར་བླ་ན་
མེད་པའི་རྒྱུད་ཀྱི་དོན་ལ་འཇུག་པ་ལས། གང་དུ་སྐྱེས་པ་དང་རང་གི་སྡེ་པ་
འདུལ་བའི་ཕྱིར་ལྷ་ཕོའི་རྣམ་པ་མང་བར་སྟོན་པའི་དཀྱིལ་འཁོར་ནི་ཐབས་
ཀྱི་རྒྱུད་དོ། །གང་དུ་བུད་མེད་དང་ཕྱི་རོལ་ཏུ་མུ་སྟེགས་ཅན་འདུལ་བའི་
ཕྱིར་དེ་དག་དང་རྗེས་སུ་མཐུན་པའི་ལྷ་མོའི་རྣམ་པ་མང་པོའི་དཀྱིལ་འཁོར་
སྟོན་པ་ནི་ཤེས་རབ་ཀྱི་རྒྱུད་དོ། །ཞེས་སོ། །དེ་ལྟར་ཁྱད་པར་རེ་རེས་ཕ་རྒྱུད་
མ་རྒྱུད་དུ་ངེས་པ་ཅན་དུ་དབྱེ་བར་མི་ནུས་ཏེ། ཤས་ཆེ་བ་དང་ཕྱོགས་རེ་
ཙམ་ལ་མཚོན་ནས་བསྟན་པ་ཡིན་ནོ། །ཁྱད་པར་དེ་རྣམས་གཉིས་ཀ་ཆ་
ལྡན་དུ་ཚང་བ་དང་གཉིས་ཀ་མ་ཡིན་པ་ཞིག་བརྗོད་བྱའི་གཙོ་བོར་སྟོན་ན་
985



ཐབས་ཤེས་རབ་གཉིས་སུ་མེད་པའི་རྒྱུད་ཅེས་གོ་བར་བྱའོ། །བཞི་པ་ནི། དེ་
ལྟར་དམན་པ་ལ་མོས་པ་རྣམས་དྲང་བའི་དོན་དུ་ཐབས་དང་ཤེས་རབ་ཀྱི་་་
རྒྱུད་སོ་སོར་ཕྱེ་ནས་གསུངས་ཀྱི་ངེས་པའི་དོན་དུ་ཐམས་ཅད་ཐབས་ཤེས་་་་
རབ་གཉིས་སུ་མེད་པའི་རྒྱུད་ཡིན་ཏེ། རྣལ་འབྱོར་གྱི་གོ་དོན་ཐབས་ཤེས་
རབ་གཉིས་མེད་དུ་སྦྱོར་བ་ཡིན་ལ། དེ་ཕ་རྒྱུད་མ་རྒྱུད་གཉིས་ཀའི་བརྗོད་བྱ་
ཡིན་པའི་ཕྱིར་ཏེ། འདུས་པ་ཕྱི་མ་ལས། ཐབས་དང་ཤེས་རབ་སྙོམས་འཇུག་
པ། །རྣལ་འབྱོར་ཞེས་ནི་བ ཤད་པ་ཡིན། །གང་ཞིག་དངོས་མེད་ཤེས་རབ་
སྟེ། །ཐབས་ནི་དངོས་པོའི་མཚན་ཉིད་དོ། །ཞེས་བཤད་ཅིང་། ཀྱེ་རྡོ་རྗེ་ལས་
ཀྱང་། ཧེ་ཡིག་རྡོ་རྗེ་ཆེན་པོ་སྟེ། །བཛྲའང་ཤེས་རབ་བརྗོད་པར་བྱ། །ཐབས་
དང་ཤེས་རབ་བདག་ཉིད་རྒྱུད། །དེ་ནི་བདག་གིས་བཤད་ཀྱི་ཉོན། །ཞེས་
གསུངས་ཤིང་། བདེ་མཆོག་ཉུང་ངུའི་རྒྱུད་ལས་ཀྱང་། ཤེས་རབ་ཐབས་ཀྱི་
ཀུན་སྦྱོར་ཞིང༌། །སྔགས་བཟླས་བསམ་གཏན་ལ་སོགས་བཟླས། །སྦྱོར་ཉིད་
ཆོ་གའི་ཡེ་ཤེས་ནི། །རྒྱུད་ལས་གསུངས་པ་མཉན་པར་གྱིས། །ཞེས་གསུངས་
ལ། དུས་འཁོར་རྩ་རྒྱུད་ལས་ཀྱང་། རྣལ་འབྱོར་ཐབས་ཀྱི་ལུས་ཀྱིས་མིན། །
ཤེས་རབ་གཅིག་པུས་འགྱུར་མ་ཡིན། །ཐབས་དང་ཤེས་རབ་སྙོམས་འཇུག་
པ། །དེ་བཞིན་གཤེགས་པས་རྣལ་འབྱོར་གསུངས། །ཞེས་དང་། རྡོ་རྗེ་སྙིང་
འགྲེལ་ལས་ཀྱང་། ཤེས་རབ་ཐབས་ཀྱི་བདག་ཉིད་རྒྱུད། །རྣལ་འབྱོར་རྒྱུད་
དུ་བརྗོད་པར་བྱ། །རྣལ་འབྱོར་ཐབས་ཀྱི་སྒྲ་ཡིས་མིན། །ཤེས་རབ་སྒྲས་ཀྱང་
འགྱུར་བ་མིན། །འདི་ནི་རྣལ་འབྱོར་རྒྱུད་ཅེས་བྱ། །ཀྱེ་ཡི་རྡོ་རྗེ་གཉིས་རྟོགས་
མེད། །འདུས་པ་ལ་སོགས་ཐམས་ཅད་རྣམས། །ཤེས་རབ་ཐབས་ཀྱི་བདག་
ཉིད་ངེས། །ཐམས་ཅད་རྣལ་འབྱོར་རྒྱུད་ཡིན་ཏེ། །ཤེས་རབ་ཐབས་ཀྱི་མིང་
986



རྣམས་ཀྱིས། །ཞེས་གསུངས་ཤིང་། དྲི་མེད་འོད་ལས་ཀྱང་། རང་གི་ངོ་བོས་
ནི་ཐམས་ཅད་ཤེས་རབ་དང་ཐབས་ཀྱི་བདག་ཉིད་ཅན་རྣམས་རྣལ་འབྱོར་
གྱི་རྒྱུད་ཉིད་དོ། །ཞེས་པ་དང་། དེའི་ཕྱིར་རྒྱུད་གང་ལ་ཐབས་དང་ཤེས་རབ་
ཀྱི་བརྗོད་པར་བྱ་བ་ཡོད་པའི་རྒྱུད་དེ་ནི། དོན་དམ་པར་ཤེས་རབ་ཀྱི་རྒྱུད་
ཀྱང་མ་ཡིན་ལ། ཐབས་ཀྱི་རྒྱུད་ཀྱང་མ་ཡིན་ནོ། །ཞེས་གསུངས་སོ། །
གཉིས་པ་ལ། རྒྱུད་ཀྱི་དབྱེ་བ། བསྡུ་བ། གཞུང་ཚད་བསྟན་པ་དང་
གསུམ་གྱི་དང་པོ་ལ། རྒྱུད་ཀྱི་བཞུགས་པའི་རིམ་པ་དང་། སྤང་བྱའི་གཉེན་
པོའི་དབྱེ་བ་གཉིས་ཀྱི་དང་པོ་ལ། རྩ་བའི་རྒྱུད། བརྟག་པའི་རྒྱུད། རྒྱུད་ཕྱི་
མ། ཕྱི་མའི་ཕྱི་མ། བཤད་པའི་རྒྱུད། སྙིང་པོའི་རྒྱུད། འབྲས་བུའི་རྒྱུད། ཤིན་
ཏུ་རྨད་དུ་བྱུང་བའི་རྒྱུད་དང་བརྒྱད་དུ་དབྱེ་སྟེ། ཡེ་ཤེས་ཐིག་ལེ་ལས། ཇི་
ལྟར་རྒྱུད་ཀྱི་རིམ་པ་བཞུགས། །དཔལ་དང་ལྡན་པའི་རིགས་ཆེན་རྒྱུད། །
འབུམ་བདུན་གྱི་ནི་མཚན་ཞེས་བྱ། །དེ་ནི་གཙོ་བོའི་རྩ་བའི་རྒྱུད། །སྐུ་བརྒྱད་
བདག་ཉིད་རབ་ཀྱི་མཆོག །དེ་བརྟག་ཀྱེ་ཡི་རྡོ་རྗེ་ནི། །འབུམ་ལྔ་ཡི་ནི་མཚན་
ཞེས་བྱ། །དཔལ་ལྡན་ཕྱག་རྒྱ་ཆེན་ཐིག་ལེ། །དེ་ཡི་ཕྱི་མའི་རྒྱུད་དུ་དྲང༌། །ཡེ་
ཤེས་སྙིང་པོར་གྲགས་པའི་རྒྱུད། །དེ་ཡི་ཕྱི་མའི་ཕྱི་མའོ། །དགའ་མོ་ཡེ་ཤེས་
ཐིག་ལེའི་སྒྲ། །བཤད་པའི་རྒྱུད་ནི་གསང་བ་ཆེ། །གྲུབ་པའི་ངེས་བསྟན་ཐིག་
ལེ་ནི། །ཞལ་བཟང་མོ་དེ་སྙིང་པོ་དང་། །དེ་ཁོ་ན་ཉིད་སྒྲོན་མའི་མཚན། །
འབྲས་བུའི་རྒྱུད་གྲགས་འཆད་པར་འགྱུར། །དེ་བདུན་དུ་ནི་བདག་གིས་
བཤད། །ཤིན་ཏུ་རྨད་དུ་བྱུང་བའི་རྒྱུད། །ལྷ་མོ་བརྒྱད་པ་སྐུ་དང་བྲལ། །དེ་
ཕྱིར་སྨྲ་བར་མི་བཏུབ་བོ། །དེ་ལྟར་རིམ་པ་ཐམས་ཅད་ནི། །ལྷ་མོ་དེ་ཉིད་
ཤེས་པར་བྱ། །ས་བོན་ལས་ནི་མྱུ་གུ་བཞིན། །རྒྱུད་ཀུན་རིམ་ཤེས་རིམ་པས་
987



སོ། །ཞེས་པ་ས་བོན་ལས་མྱུ་གུ་ནས་འབྲས་བུའི་བར་རིམ་པས་འབྱུང་བ་
བཞིན་དུ། རྩ་བའི་རྒྱུད་ལས་རྒྱུད་གཞན་རྣམས་རིམ་པ་བཞིན་འབྱུང་བས་
དོན་གྱི་རིམ་པས་བཞུགས་པ་ཡིན་ལ། རྒྱུད་ཀུན་རིམ་ཤེས་ཞེས་གསུངས་
པའི་ཕྱིར་རྒྱུད་གཞན་ཐམས་ཅད་ལའང་མཚུངས་པར་འགྲེལ་པར་བཤད་
དོ། །དེ་ལ་བརྟག་པའི་རྒྱུད་ཀྱིས་བསྡུས་པའི་རྒྱུད་མཚོན་ཏེ། དེའང་འབུམ་
བདུན་པ་ལས་བསྡུས་པ་ཡིན་པའི་ཕྱིར་རོ། །རྩ་བའི་རྒྱུད་ནི་མིང་གཅིག་ཀྱང་
དོན་མི་གཅིག་པ་བཞིར་གནས་ཏེ། རྒྱུད་ཕྱི་མ་དང་། ཕྱི་མའི་ཕྱི་མ་ལ་སོགས་
པ་འབྱུང་ བའི་ གཞིར་གྱུར་པ་རྒྱུད་ ཕྱི་མ་ལ་ལྟོས་ པའི་ རྩ་ བའི་ རྒྱུད་དང༌།
བཤད་པའི་རྒྱུད་ཀྱི་དགོངས་པ་འགྲེལ་པའི་གཞིར་གྱུར་པ་བཤད་རྒྱུད་ལ་་་་་
ལྟོས་པའི་རྩ་བའི་རྒྱུད་དང༌། ཐོག་མར་གདུལ་བྱ་སྐལ་ལྡན་རྣམས་ལ་དོན་
གསལ་ལ་རྒྱས་པར་གསུངས་པ་བསྡུས་རྒྱུད་བསྡུ་བའི་གཞིར་གྱུར་པ་བསྡུས་
རྒྱུད་ལ་ལྟོས་པའི་རྩ་བའི་རྒྱུད་དང་། རྒྱུད་དུ་མའི་རྟེན་ནམ་གཞིར་གྱུར་པ་
ཡན་ལག་གི་རྒྱུད་ལ་ལྟོས་པའི་རྩ་བའི་རྒྱུད་དང་བཞི་ལས། དང་པོ་ནི། དེ་
ཉིད་བསྡུས་པའི་རྒྱུད་ལ། རྩ་བའི་རྒྱུད་དང་། རྒྱུད་ཕྱི་མ་དང༌། ཕྱི་མའི་ཕྱི་མ་
གསུམ་དུ་བྱས་པའི་རྩ་བའི་རྒྱུད་ལྟ་བུ་སྟེ། འཇིག་རྟེན་དང་འཇིག་རྟེན་ལས་
འདས་པའི་ཆོས་ཀྱི་དེ་ཁོ་ན་ཉིད་ཀྱི་ངོ་བོ་སེམས་ཅན་ཐམས་ཅད་ཀྱི་ཐུན་་་་
མོང་དུ་གྱུར་པ་སྟོན་པ་ནི་རྩ་བའི་རྒྱུད། འཇིག་རྟེན་དང་འཇིག་རྟེན་ལས་
འདས་པའི་དངོས་གྲུབ་སྒྲུབ་པར་བྱེད་པ། སེམས་ཅན་གོང་མའི་ཡང་གོང་
མ་རྗེས་སུ་འཛིན་པ་ཐོག་མ་དང་ཐ་མ་མེད་པའི་དམ་ཚིག་ཆེན་པོའི་དེ་ཁོ་ན་
ཉིད་སངས་རྒྱས་དང་བྱང་ཆུབ་སེམས་དཔའ་ཐོབ་པའི་རྒྱུར་གྱུར་པ་སྟོན་པ་
ནི། རྒྱུད་ཕྱི་མ་ཡིན་ལ། སྒོམ་པས་འཇིགས་སྐྲག་ནས་བྱ་བ་ལ་མངོན་པར་
988



E
，
ཞེན་པའི་སེམས་ཅན་རྗེས་སུ་འཛིན་པར་བྱེད་པ་དངོས་གྲུབ་ཀྱི་ཁྱད་པར་་་་
མཆོག་སྒྲུབ་པ་ལ་འཇུག་མི་ནུས་པ་ལ་དམིགས་པ་དང་བཅས་པའི་ཐབས་་་་
སྟོན་པ་རྒྱུད་ཕྱི་མའི་ཕྱི་མ་དང་གསུམ་སྟོན་པ་ལྟ་བུ་སྟེ། དེ་གསུམ་གའང་རྩ་
རྒྱུད་དང་བཤད་རྒྱུད་དུ་བྱས་པའི་རྩ་རྒྱུད་དུ་འདུས་ལ། རྩ་རྒྱུད་དང་བསྡུས་
རྒྱུད་དུ་བྱས་པའི་རྩ་རྒྱུད་དུ་འདུས། རྩ་རྒྱུད་དང་བསྡུས་རྒྱུད་རྩ་བ་ཡན་ལག་
གི་རྒྱུད་དུ་འདུས་སོ། །གཉིས་པ། བཤད་རྒྱུད་ལ་ལྟོས་པའི་རྩ་རྒྱུད་ནི།
གསང་བ་འདུས་པ་སྟོང་བརྒྱད་བརྒྱ་པ་ལྟ་བུ་སྟེ། དེ་རྩ་བའི་ཚུལ་དུ་བཞག་
ནས་བཤད་པའི་རྒྱུད་རྣམས་ཀྱིས་ཚིག་དང་དོན་གཉིས་ཀ་རྣམ་པར་བཀྲོལ་
ནས་འཆད་པའི་ཕྱིར་རོ། །དེ་ནི་རྩ་རྒྱུད་བསྡུས་རྒྱུད་གཉིས་སུ་བྱས་པའི་
བསྡུས་རྒྱུད་ཡིན། རྩ་བ་དང་ཡན་ལག་གཉིས་སུ་བྱས་པའི་རྩ་རྒྱུད་ཡིན། རྩ་
བའི་རྒྱུད་དང་རྒྱུད་ཕྱི་མ་སོགས་བྱས་ན། རང་གི་རྒྱུད་ཕྱི་མ་ལ་ལྟོས་པའི་རྩ་
རྒྱུད། གཞན་ལ་ལྟོས་པའི་རྒྱུད་ཕྱི་མའོ། །གསུམ་པ་ནི། དང་པོའི་སངས་རྒྱས་
སྟོང་ཕྲག་བཅུ་གཉིས་པ་ལྟ་བུ་སྟེ། རྒྱུད་བརྒྱད་དུ་བྱས་པའི་རྩ་རྒྱུད་ནི། འདི་
ལྟ་བུའི་དབང་དུ་བྱས་པའོ། །འདིའི་རིགས་ནི་རྩ་རྒྱུད་བཤད་རྒྱུད་མཐའ་
གཅིག་ཏུ་མ་ངེས་ཏེ། གསང་འདུས་ཉི་ཁྲི་ལྔ་སྟོང་པ་ལྟ་བུ་རྩ་རྒྱུད་ཀྱང་ཡོད།
རྡོ་རྗེ་ཕྲེང་བའི་རྩ་བའི་རྒྱུད་སྟོང་ཕྲག་བཅུ་གཉིས་པ་ལྟ་བུ་བཤད་རྒྱུད་ཀྱང་
ཡོད། ཡོ་ག་འབུམ་པའི་རྒྱུད་ཕྱི་མ་དང་ཕྱི་མའི་ཕྱི་མ་ལྟ་བུ་ཡང་ཡོད་པས་
སོ། །བཞི་པ་ནི། སྒྲོན་གསལ་དུ། ཇི་སྲིད་ཡ་ར་ལ་ཧའི་བར། །ཀ་ཁ་ག་མཐའ་
ཎ་ཛྷའི་མཐའ། །ད་དྷའི་མཐའ་དང་མ་མཐར་བཅས། །དེ་དེའི་རྩ་བ་ཡི་གེ་
གསུམ། །ཞེས་གསལ་བྱེད་སུམ་ཅུ་གསུམ་གྱི་མིང་གི་མཐའ་ཅན་གྱི་རྒྱུད་
སྡེ་ཐམས་ཅད་ཀྱི་རྩ་བར་གྱུར་པའི་དཔལ་འདུས་པ་ནི་རྩ་བའི་རྒྱུད་ཡིན་ལ།
989



རྒྱུད་གཞན་ཐམས་ཅད་ནི་དེ་ལས་གྱེས་པའི་ཡན་ལག་ལྟ་བུ་ཡིན་པས་ཡན་་་་་
ལག་གི་རྒྱུད་ཡིན་ཏེ། རབ་ཏུ་སྒྲོན་གསལ་ལས་ཀྱང་། ཡན་ལག་ནི་བཤད་
པའི་རྒྱུད་དང་ཡན་ལག་གི་རྒྱུད་རྣམས་ཏེ། ཞེས་དང་། མངོན་བརྗོད་བླ་
མའི་འགྲེལ་པ་ལས་ཀྱང་། རྒྱུད་ནི་གཉིས་ཏེ། རྩ་བ་དང་ཡན་ལག་གིའོ། །
ཡང་རྩ་བ་དང་བཤད་པའོ། །ཅི། རྩ་བ་གཉིས་གཅིག་གམ་ཐ་དད་ཅེ་ན།
གཉིས་ཉིད་དེ་གཙོ་བོར་གྱུར་པ་བཤད་བྱར་གྱུར་པའོ། །ཞེས་གཙོ་བོ་དང་
འཁོར་དུ་གྱུར་པ་ལ་རྩ་བ་དང་ཡན་ལག་གི་རྒྱུད་དོ། །འདི་ལའང་རྩ་རྒྱུད་
དང་བསྡུས་རྒྱུད་དང་རྒྱུད་ཕྱི་མ་ལ་སོགས་པ་ཅི་རིགས་པ་ཡོད་པས་མཐའ་་་
གཅིག་ཏུ་མ་ངེས་སོ། །གཉིས་པ། བརྟག་པའི་རྒྱུད་དམ་བསྡུས་པའི་རྒྱུད་ནི།
རྒྱུད་རྒྱས་པ་ཆེན་པོ་ལས་རྩོད་པའི་དུས་ཀྱི་སེམས་ཅན་གྱི་དོན་དུ་ཉུང་ངུར་
བསྡུས་ནས་བསྟན་པ་སྟེ། དགྱེས་རྡོར་བརྟག་པ་གཉིས་པ་ལྟ་བུ་ལ་སོགས་
པའོ། །བསྡུས་རྒྱུད་འདི་ལ་རྩ་བ་དང་བཤད་པའི་རྒྱུད་དུ་འགྲོ་བ་གཉིས་ཡོད་
དེ། བརྟག་གཉིས་དང་། གུར་གཉིས་ཀ་བསྡུས་རྒྱུད་ཡིན་པ་ལྟ་བུའོ། །རྩ་
བའི་རྒྱུད། རྒྱུད་ཕྱི་མ། ཕྱི་མའི་ཕྱི་མ་དང་གསུམ་དུ་འགྱུར་བ་ཡང་ཡོད་དེ།
མཉམ་སྦྱོར་རྩ་བའི་རྒྱུད་བརྟག་པ་བཅུ་པ་དང་། རྒྱུད་ཕྱི་མ་བརྟག་པ་བདུན་
པ་དང༌། རྒྱུད་ཕྱི་མའི་ཕྱི་མ་བརྟག་པ་ལྔ་པ་དང་གསུམ་ག་བསྡུས་རྒྱུད་ཡིན་
པ་ལྟ་བུའོ། །རྩ་བ་དང་ཡན་ལག་གི་རྒྱུད་གཉིས་ཀར་འགྲོ་བ་ཡོད་དེ། གསང་
འདུས་སྟོང་བརྒྱད་བརྒྱ་པ་དང༌། རྣམ་སྣང་སྒྱུ་འཕྲུལ་དྲ་བ་གཉིས་ཀ་བསྡུས་
པའི་རྒྱུད་ཡིན་པ་ལྟ་བུའོ། །གསུམ་པ་དང༌། བཞི་པ་རྒྱུད་ཕྱི་མ་དང་། ཕྱི་
མའི་ཕྱི་མ་ལ། སློབ་དཔོན་བི་ཤྭ་མི་ཏྲས་གསང་འདུས་ཀྱི་འགྲེལ་པར་
གསུངས་པའི་ཕྱི་མ་དང་། དོན་གྱི་ཕྱི་མ་སྔར་མ་གསུངས་པ་སྟོན་པ་དང་།
990



སྔར་གསུངས་པ་ཁ་བསྐང་བ་དང་། སྔར་གསུངས་པའི་ཐེ་ཚོམ་གཅོད་པ་
དང་གསུམ་དུ་གསུངས་ཀྱང་། འདིར་རྒྱུད་སྡེ་ཚན་མི་གཅིག་པའི་སྔ་ཕྱི་དང་།
སྡེ་གཅིག་ལ་རྒྱས་བསྡུས་ཀྱི་སྔ་ཕྱི་དང་། སྡེ་ཚན་གཅིག་ལ་རྒྱུད་ཐ་དད་ཀྱི་སྔ་
ཕྱི་དང་། རྒྱུད་གཅིག་པ་ཉིད་ཀྱི་སྔ་ཕྱི་དང་བཞི་ལས་དང་པོ་ནི། དེ་ཉིད་
བསྡུས་པའི་རྒྱུད་ནི། རྣལ་འབྱོར་དང་རྣལ་འབྱོར་ཆེན་པོའི་རྒྱུད་ཐམས་ཅད་
ཀྱི་གཞི་མའམ་རྩ་བ་ལྟ་བུ་ཡིན་པས་རྩ་བའི་རྒྱུད། དེ་ལས་ཆེས་གོང་མར་
གྱུར་པ་གསང་བ་འདུས་པ་ནི་རྒྱུད་ཕྱི་མ། དེ་ལས་ཆེས་གོང་མར་གྱུར་པའི་
བདེ་མཆོག་ནི། ཕྱི་མའི་ཕྱི་མ་སྟེ། སྤྱོད་བསྡུས་སུ། དཔལ་དེ་ཁོ་ན་ཉིད་
བསྡུས་པ་ལ་སོགས་པ་རྩ་བའི་རྒྱུད་དང་། རྒྱུད་བླ་མ་ལས། ཞེས་པ་དང་།
བདེ་མཆོག་རྩ་རྒྱུད་ཀྱི་ཕྱི་མ་ལས་ཀྱང་ཕྱི་མ་སྟེ། ཞེས་པའི་འགྲེལ་པ་རྒྱལ་
བཟང་གིས་མཛད་པར། རྒྱུད་ཕྱི་མ་འདུས་པ་ལ་སོགས་པ་མིན་གྱི། དེ་ལས་
ཀྱང་གོང་མར་གྱུར་ཏེ། ཞེས་པ་བཞིན་ཏེ། འདིའི་ཕྱི་མ་ནི། གོང་མའི་དོན་
དུ་བྱས་པའོ། །ཀུན་སྙིང་གིས་རྩ་བའི་རྒྱུད་དེ་ཉིད་བསྡུས་པ། རྒྱུད་ཕྱི་མ་དམ་
ཚིག་ཆེན་པོའི་དེ་ཁོ་ན་ཉིད། ཕྱི་མའི་ཕྱི་མ་སྒྱུ་འཕྲུལ་དྲ་བར་བཤད་པ་
བཞིན་ནོ། །གཉིས་པ་ནི། བདེ་མཆོག་རྩ་རྒྱུད་ཀྱི། ཕྱི་མ་ལས་ཀྱང་ཕྱི་མ་
ཡི། ཞེས་པའི་འགྲེལ་པར་སློབ་དཔོན་རྡོ་རྗེས་མཛད་པའི་རྩ་བའི་རྒྱུད་ལེའུ་
འབུམ་པ། དེའི་ཕྱི་མ་ཤོ་ལོ་ཀ་འབུམ་པ། དེའི་ཕྱི་མ་སྟོང་བདུན་བརྒྱ་པར་
བཤད་པ་ལྟ་བུའོ། །འདི་གསུམ་བཤད་རྒྱུད་དང༌། ཡན་ལག་གི་རྒྱུད་དང་།
རྒྱུད་ཕྱི་མ་ལ་སོགས་པའང་ཡོད་དེ། ཧེ་རུ་ཀ་མངོན་འབྱུང་འབུམ་ཕྲག་
གསུམ་པ་དང་གཅིག་པ་དང་སྟོང་ཕྲག་གཅིག་པ་བཞིན་ནོ། །གསུམ་པ་ནི།
དགྱེས་རྡོར་འབུམ་ཕྲག་ལྔར་མི་གསལ་བའི་དོན་བསྡུས་ནས་སྟོན་པ་ཕྱག་་་་་་
991



ཆེན་ཐིག་ལེ་ནི། དེའི་ཕྱི་མ། དེར་ཡང་མི་གསལ་བའི་དོན་ཟབ་མོ་སྟོན་པའི་
ཡེ་ཤེས་སྙིང་པོའི་རྒྱུད་ནི། ཕྱི་མའི་ཕྱི་མ་ཡིན་པ་ལྟ་བུ་སྟེ། རྒྱུད་བརྒྱད་དུ་
བྱས་པའི་ཕྱི་མ་དང་། ཕྱི་མའི་ཕྱི་མ་ནི། འདིའི་དབང་དུ་བྱས་པའོ། །འདི་
གཉིས་བསྡུས་པའི་རྒྱུད་དང༌། བཤད་པའི་རྒྱུད་དང་། ཡན་ལག་གི་རྒྱུད་
ཡིན་གྱི། དེ་དག་ལ་ལྟོས་པའི་རྩ་རྒྱུད་དུ་མི་འགྱུར་རོ། །བཞི་པ་ལ། བི་ཤྭ་མི་
ཏྲས་བཤད་པ་ལྟར་གསུམ་ལས། སྔར་མ་གསུངས་པ་སྟོན་པའི་ཕྱི་མ་ལ་སྔར་
གྱི་འཕྲོ་འཆད་པའི་ཕྱི་མ་ངན་སོང་སྦྱོང་རྒྱུད་ཀྱི་བརྟག་པ་ཕྱི་མ་ལྟ་བུ་དང༌།
དངོས་གྲུབ་སྟོན་པའི་ཕྱི་མ་དེ་ཉིད་བསྡུས་པའི་རྒྱུད་ཕྱི་མ་གཉིས་ལྟ་བུ་དང༌།
སྙིང་པོའི་དོན་སྟོན་པའི་ཕྱི་མ་དུས་ཀྱི་འཁོར་ལོའི་བསྡུས་རྒྱུད་ཕྱི་མ་ལྟ་བུ་སྟེ་
གསུམ་མོ། །འདི་གསུམ་རང་གིས་ལྟོས་སའི་རྒྱུད་སྔ་མ་སྟེ། རྩ་རྒྱུད་རྒྱས་
བསྡུས་རྩ་བ་ཡན་ལག་གང་ཡིན་དེའི་རིགས་སུ་གཏོགས་སོ། །སྔར་གསུངས་
པ་ཁ་བསྐང་བའི་རྒྱུད་ཕྱི་མ་ནི། བརྟག་གཉིས་ཀྱི་བརྟག་པ་ཕྱི་མས་ཕྱག་བཅུ་
དྲུག་པའི་སྒྲུབ་ཐབས་ལ་སོགས་ཁ་སྐོང་། རྣམ་སྣང་མངོན་བྱང་གི་ཕྱི་མས་
ལས་བཞིའི་སྦྱིན་སྲེག་ལ་སོགས་པ་ཁ་སྐོང་བ་དང་། གཤིན་རྗེའི་གཤེད་ཁྲོ་བོ་
རྣམ་པར་རྒྱལ་བའི་རྒྱུད་ཕྱི་མས་དཔལ་སྒྲུབ་པ་དང་། ཕྱི་མའི་ཕྱི་མས་རས་
རིས་སྒྲུབ་པ་ལ་སོགས་ཁ་སྐོང་བ་ལྟ་བུའོ། །སྔར་གསུངས་པ་ལ་ཐེ་ཚོམ་
གཅོད་པའི་ཕྱི་མ་ནི། རྩ་བའི་རྒྱུད་ཀྱི་དོན་ངེས་པར་བྱེད་ཅིང་གཏན་ལ་
འབེབས་པ་སྟེ། གསང་འདུས་དང་སམྦུ་ཊའི་རྒྱུད་ཕྱི་མའམ། མཉམ་སྦྱོར་གྱི་
རྒྱུད་ཕྱི་མ་དང༌། ཕྱི་མའི་ཕྱི་མ་གཉིས་བཞིན་ནོ། །དེ་གཉིས་ནི་རྩ་རྒྱུད་གང་
ཡིན་དེ་ལ་ལྟོས་པའི་བ ཤད་རྒྱུད་དོ། །ལྔ་པ་བཤད་པའི་རྒྱུད་ནི། བླ་མ་དག་
བཤད་རྒྱུད་དུ་འགྲོ་བ་ལ་མི་གསལ་བ་གསལ་བར་བྱེད་པ། མ་ཚང་བ་ཁ་
992



བསྐང་བ། ཚུལ་མི་འདྲ་བ་དོན་བསྡུས་པ། ཆ་མཐུན་པས་ངེས་ཤེས་བསྐྱེད་
པ། ཚིག་དང་དོན་རྣམ་པར་འབྱེད་པ་སྟེ། བདུན་གྱི་སྒོ་ནས་བཤད་རྒྱུད་དུ་
འགྱུར་བར་བཞེད་དེ། དང་པོ་ནི། འདུས་པར་ཐིག་ལེ་བྱང་ཆུབ་ཀྱི་སེམས་
དང་ལས་ཚོགས་འགའ་ཞིག་མི་གསལ་བ་ལྷ་མོ་བཞིས་ཞུས་པའི་རྒྱུད་ཀྱིས་་་་
གསལ་བར་བྱེད་པ་ལྟ་བུའོ། །གཉིས་པ་ནི། འདུས་པར་ལྷ་གྲངས་དང་ཆོ་ག་
ཉི་ཤུ་མ་ཚང་བ་རྡོ་རྗེ་ཕྲེང་བས་ཁ་སྐོང་བ་ལྟ་བུའོ། །གསུམ་པ་ནི། རྡོ་རྗེ་སྙིང་
པོ་རྒྱན་གྱི་རྒྱུད་ལས། གླེང་གཞི་དང༌། ལྷ་ལ་སོགས་པ་ཚུལ་འདྲ་ལ་འདྲ་མིན་
དུ་གསུངས་པ་སྟེ། འདི་བཤད་རྒྱུད་དུ་དངོས་སུ་གསལ་བར་གསུངས་པ་མི་
སྣང་ཡང་ལྷ་དང་ཆོས་སྐད་ཕལ་ཆེར་མཐུན་ཞིང་ཞུ་བ་གླུས་བསྐུལ་རྩ་རྒྱུད་
ཀྱི་ཚིག་ལ་སྙེགས་པའི་ཕྱིར་དོན་གྱིས་བཤད་པའི་རྒྱུད་དོ། །བཞི་པ་ནི།
གསང་འདུས་རྒྱུད་ཕྱི་མས་ལེའུ་བཅུ་བདུན་པོ་བསྙེན་སྒྲུབ་ཡན་ལག་བཞིར་
བསྡུས་ནས་སྟོན་པ་ལྟ་བུའོ། །འདི་བཤད་རྒྱུད་ཡིན་པར་སློབ་དཔོན་ཐ་ག་
ནས། རྩ་བའི་རྒྱུད་ཀྱི་བཤད་པའི་ངོ་བོར་གྱུར་པ་རྒྱུད་ཕྱི་མ་ལེའུ་བཅོ་བརྒྱད་
པ། ཞེས་པས་གྲུབ་བོ། །ལྔ་པ་ནི། རྣམ་སྣང་སྒྱུ་འཕྲུལ་དྲ་བ་ལས། སྔགས་
དང་ལས་ཚོགས་ལ་སོགས་པ་ཆ་མཐུན་པར་བསྟན་པ་ལྟ་བུའོ། །དྲུག་པ་ནི།
གསང་འདུས་རྩ་བའི་རྒྱུད་ཀྱི་ཚིག་ལ་མཐའ་དྲུག་དང་ཚུལ་བཞི་དང་རྒྱན་་་་་
བདུན་གྱི་བཤད་ཚུལ་སྟོན་པ་ཡེ་ཤེས་རྡོ་རྗེ་ཀུན་ལས་བཏུས་ལྟ་བུ་སྟེ། འདི་
བཤད་རྒྱུད་དུ་ཨཱརྱ་དེ་བས་གསལ་བར་བཤད་དོ། །བདུན་པ་ནི། འདུས་
པའི་རྩ་བའི་རྒྱུད་ཀྱི་དགོངས་པའི་དོན་ཟབ་མོ་གསལ་བར་ཕྱེ་ནས་སྟོན་པ་་་
དགོངས་པ་ལུང་སྟོན་ལྟ་བུའོ། །འདི་དང་ལྷ་མོ་བཞིས་ཞུས། རྡོ་རྗེ་ཕྲེང་བ་
་ གསུམ་ཀླུ་སྒྲུབ་ཉིད་ཀྱིས་བཤད་རྒྱུད་དུ་གསལ་བར་གསུངས་སོ། །རྩ་བའི་
993



རྒྱུད་ཀྱི་སྔགས་ཀྱི་དེ་ཁོ་ན་ཉིད་བཤད་པར་གཉིས་མེད་རྣམ་རྒྱལ་གྱིས་ལུང་་་
གིས་བཤད་པའི་ཕྱིར། དེ་ཡང་དོན་རྣམ་པར་འབྱེད་པའི་བཤད་རྒྱུད་དོ། །
དེ་བཞིན་དུ་བདེ་མཆོག་གི་བཤད་པའི་རྒྱུད་ནི། སློབ་དཔོན་མི་ཐུབ་ཟླ་བའི་
དཀའ་འགྲེལ་རིན་པོ་ཆེའི་ཚོགས་ལས། མཁའ་འགྲོ་འབྱུང་བ་ཀུན་སྤྱོད་
དང་། །དེ་བཞིན་མཚན་མཆོག་བླ་མའི་རྒྱུད། །ཁ་སྦྱོར་རྒྱུད་དང་བཞི་པོ་ནི། །
བཤད་པའི་རྒྱུད་དུ་ཤེས་པར་བྱ། །ཞེས་གསུངས་ཏེ། རྩ་རྒྱུད་དུ། ཕྱག་བཞི་
པ་དང་ཞལ་གཅིག་པ། །ཇི་སྲིད་ཕྱག་ནི་འབུམ་གྱི་བར། །ཞེས་བསྐྱེད་རིམ་གྱི་
ལྷའི་མདོར་བསྟན་ཙམ་གསུངས་པ་རྒྱས་པར་འཆད་པའི་རྒྱུད་མངོན་བརྗོད་
བླ་མ་དང༌། ལས་ཆེན་བཅུ་གཉིས་འདི་དག་ནི། །རྟག་ཏུ་སྒྲུབ་པ་པོ་ཡིས་
འགྲུབ། །ཅེས་ལས་ཚོགས་ཀྱི་རྐང་གྲངས་ཙམ་གསུངས་པ་གསལ་བར་བྱེད་
པ་རྡོ་རྗེ་མཁའ་འགྲོ་དང་། དེ་ལྟར་དེ་ཉིད་བཅུ་བཞི་ནི། །མདོར་བསྡུས་ནས་
ནི་བཤད་པ་ཡིན། །ཞེས་ལས་དང་པོ་པའི་བྱ་བ་བཅུ་བཞི་མདོར་བསྟན་
པ་ལ་དེ་ཀུན་སྤྱོད་གསུམ་དུ་བསྡུས་ནས་གསལ་བར་སྟོན་པ་མཁའ་འགྲོ་ཀུན་
སྤྱོད་དང་། བདེ་མཆོག་རྩ་རྒྱུད་ཀྱི་གླེང་གཞི་སྦས་དོན་རྫོགས་རིམ་དུ་འཆད་
པ་ཀུན་ཏུ་ཁ་སྦྱོར་གྱི་རྒྱུད་དེ་སློབ་དཔོན་དེས་བཞིར་བཞེད་དོ། །ཁ་ཅིག
འབྱུང་དང་མཁའ་འགྲོ་ཀུན་སྤྱོད་དང་། །ཁ་སྦྱོར་རྒྱུད་དང་བླ་མ་སྟེ། །བཤད་
རྒྱུད་རྣམ་པ་ལྔ་རུ་ངེས། །ཞེས་བཤད་ཟེར་ཏེ་གཞུང་ན་དེ་སྐད་བྱ་བ་མི་
འདུག་གོ །དེའི་སྟེང་དུ་ཧེ་རུ་ཀ་མངོན་འབྱུང་བསྣན་པས་ལྔར་ནཱ་རོ་པ་
བཞེད་ཅེས་གྲགས་སོ། །ནཱ་རོ་པའི་སློབ་མ་དཱ་རི་བ་ཞེས་བྱ་བ་ལྔའི་སྟེང་དུ་
མཁའ་འགྲོ་རྒྱ་མཚོ་དང་རྣལ་འབྱོར་མ་བཞི་ཁ་སྦྱོར་བའི་རྒྱུད་གཉིས་བསྣན་
པས་བདུན་དུ་བཞེད་དེ། མཁའ་འགྲོ་རྒྱ་མཚོར། རྒྱུད་ཐམས་ཅད་ཀྱི་ལས་
994



--
-
-
-
ཚོགས་ཀྱི་སྒྲུབ་པའི་ཐབས་ནི་མི་འཚལ་ཏོ་ཞེས་ཞུས་པས། རྡོ་རྗེ་མཁའ་འགྲོ་
སྡོམ་པ་དང་། །གཞན་ཡང་རྣལ་འབྱོར་རྒྱུད་རྣམས་ནི། །འདུས་པ་ལ་སོགས་
དོན་ཆེན་པོ། །དེ་རྣམས་ཀྱི་ནི་རྒྱུད་འདི་ཡི། །སྣ་ཚོགས་དོན་ནི་མངོན་བརྗོད་
པ། །དེ་ཐམས་ཅད་ཀྱི་ལས་ཀྱི་ཚོགས། །ལྡན་པ་རབ་ཏུ་གསལ་བར་བྱེད། །
ཅེས་སྤྱིར་རྒྱུད་མང་པོའི་ལས་ཚོགས་གསལ་བྱེད་དང་། མཁའ་འགྲོ་དང་ནི་
སྡོམ་རྒྱུད་དང་། །ངེས་པར་བརྗོད་པ་ཕྱི་མ་དང་། །ཀུན་སྤྱོད་འབྱུང་བའི་
རྒྱུད་རྣམས་སུ། །དངོས་པོ་ལས་ནི་རབ་ཏུ་བསྟན། །དེ་ཡིས་རྒྱུད་ནི་ཆེན་པོ་
འདི། །ཐུབ་པ་སྐྱེས་བུ་མཆོག་གིས་བསྟན། །དུམ་བུ་དུམ་བུར་ཡོངས་གནས་
པའི། །ལས་ཆེན་པོ་ནི་དེར་དྲང་བྱ། །ཞེས་ཁྱད་པར་བདེ་མཆོག་གི་རྒྱུད་
ཐམས་ཅད་ཀྱི་ལས་ཚོགས་གསལ་བྱེད་དུ་བཤད་པའི་ཕྱིར་རོ། །རྣལ་འབྱོར་
མ་བཞི་ཁ་སྦྱོར་བའི་རྒྱུད་ནི། རྣལ་འབྱོར་མ་ཉི་ཤུ་རྩ་བཞི་བདུན་དུ་བསྡུ་
ཚུལ་ལ་སོགས་གསལ་བར་སྟོན་པས་བཤད་རྒྱུད་དོ། །སྡོམ་འབྱུང་ནི། འགྲེལ་
པར་བསྡུས་རྒྱུད་ཀྱང་ཡིན། རྒྱུད་ཕྱི་མའང་ཡིན། བཤད་པའི་རྒྱུད་ཀྱང་ཡིན་
པར་བཤད་དོ། །ཕག་མོ་དངོས་གྲུབ་འབྱུང་བ་ནི། རྒྱུད་ཉིད་ལས། བཤད་
པའི་རྒྱུད་དུ་གསུངས་སོ། །ར་ལིའི་རྒྱུད་ནི། ཁོང་རང་གི་ལུགས་ཀྱིས། བཤད་
རྒྱུད་སུམ་ཅུ་སོ་གཉིས་ཏེ། ཞེས་བཤད་རྒྱུད་དུ་བྱེད་དོ། །ཀྱེ་རྡོ་རྗེ་ལ་ནི། ཐུན་
མོང་མ་ཡིན་པ་གུར་དང་ཡེ་ཤེས་ཐིག་ལེ། ཐུན་མོང་བ་སམྦུ་ཊ འོ། །དྲུག་པ་
སྙིང་པོའི་རྒྱུད་ནི། ཟབ་དོན་གྱི་སྙིང་པོ་བསྡུས་ནས་སྟོན་པ་ཡིན་ཏེ། གྲུབ་པ་
ངེས་བསྟན་ཐིག་ལེ་ལ་སོགས་པའོ། །བདུན་པ་འབྲས་བུའི་རྒྱུད་ནི། སྙིང་པོ་
དེའི་ཡང་སྙིང་པོའམ་འབྲས་བུར་གྱུར་པ་སྟེ། དེ་ཁོ་ན་ཉིད་སྒྲོན་མ་ལྟ་བུའོ། །
བརྒྱད་པ་ཤིན་ཏུ་རྨད་དུ་བྱུང་བའི་རྒྱུད་ནི། སྔར་གྱི་རྒྱུད་རྣམས་ཀྱི་དོན་ཟབ་
995



མོ་བསྒོམས་པས་སོ་སོ་རང་གི་ཉམས་སུ་མྱོང་བ་ལ་འཆད་པར་ གསལ་ཏེ།
འོན་ཀྱང་འགྲེལ་པས་གསལ་བར་བཀྲལ་བ་ནི་མི་སྣང་ངོ་། །གཉིས་པ་ནི། རྡོ་
རྗེ་སྙིང་པོ་རྒྱན་གྱི་རྒྱུད་ལས། དེ་ནས་ཡང་དག་བཤད་བྱ་ལ། །འདོད་ཆགས་
ཐབས་ཆེན་པོ་ཡི་རྒྱུད། །གང་གིས་ལེགས་པར་ཤེས་ན་ནི། །ཚེ་འདིས་དངོས་
གྲུབ་སྦྱིན་པར་བཤད། །གསང་བ་འདུས་པ་སྟོང་ཕྲག་གཅིག །རྡོ་རྗེ་ཕྲེང་བ་
འབུམ་ཕྲག་གསུམ། །དགོངས་པ་ལུང་སྟོན་སྟོང་ཕྲག་བཞི། །ལྷ་མོ་བཞིས་
ཞུས་བརྒྱ་བདུན་ཅུ། །ཨུ་རཏ་ཏནཱ་ཉིས་བརྒྱ་བརྒྱད། །དེ་ཡི་ཉེ་བར་བཤད་
པའི་རྒྱུད། །དམ་ཚིག་ཆེན་པོ་ལྔ་བཅུ་ལྔ། །རྡོ་རྗེ་ལྔ་འདུས་སྟོང་ཕྲག་གཅིག །
ཀུན་ལས་བཏུས་པ་འབུམ་ཕྲག་གཅིག །མཉམ་ཉིད་རྣམ་རྒྱལ་ཉིས་བརྒྱ་
བཅུ། །ཟླ་གསང་ཐིག་ལེ་སྟོང་བདུན་བརྒྱ། །རྡོ་རྗེ་ས་འོག་བརྒྱ་ཉི་ཤུ། །ཅོད་
པན་རྡོ་རྗེ་བདུན་བརྒྱ་ལྔ། །ཁྲོ་ཟླ་ཐིག་ལེ་འབུམ་ཕྲག་ལྔ། །རྡོ་རྗེ་རྣམ་རྒྱལ་
བརྒྱ་དགུ་བཅུ། །མཉམ་ཉིད་གསང་བ་སྟོང་ཕྲག་ལྔ། །རྡོ་རྗེ་གསང་རྒྱན་སྟོང་
ཕྲག་ལྔ། །རྡོ་རྗེ་གསང་མཛོད་སྟོང་ཕྲག་བདུན། །ནོར་བུ་གསང་མཛོད་
འབུམ་ཕྲག་གཅིབ, །སྣང་མཛད་སྒྱུ་འཕྲུལ་སྟོང་དང་བརྒྱ། །རྡོ་རྗེ་གསང་རྒྱན་
སྟོང་ཕྲག་གཅིག །རྡོ་རྗེ་ཐོད་པ་ཉིས་བརྒྱ་བརྒྱད། །དེ་ཉིད་བརྒྱ་སྟོང་བརྒྱ་
སྟོང་བདུན། །དམ་ཚིག་མངོན་རྒྱན་སྟོང་ཕྲག་འབུམ། །འཇམ་དཔལ་དཔའ་
བོ་འབུམ་ཕྲག་གཅིག །གསང་ཆེན་བསྡུས་པ་བརྒྱ་ལྔ་བཅུ། །རིན་ཆེན་སྡོང་
པོ་དགུ་བརྒྱ་བདུན། །དུས་ཀྱི་ཐིག་ལེ་བརྒྱ་བརྒྱད་ཅུ། །ལྷ་མོ་བསྟན་བཅོས་ལྔ་
བརྒྱ་བདུན། །འདི་རྣམས་དགོངས་པའི་བྱེ་བྲག་གིས། །ང་ཡིས་ཡང་དག་
བསྟན་པར་བྱ། །འདི་ནི་གཉིས་པོ་འཁྱུད་པ་ཡིས། །རྒྱུད་ཀྱི་དབྱེ་བ་བསྟན་
པའོ། །དེ་བཞིན་དུ་ནི་ལག་བཅངས་དང་། །རྒོད་དང་བལྟས་པས་ཤེས་པར་
996



བྱ། །དེ་བཞིན་ཞེ་སྡང་གཏི་མུག་གི། །རྒྱུད་རྣམས་ཀུན་ཀྱང་ཤེས་པར་བྱ། །
མཁའ་འགྲོ་མ་ཡི་རྒྱུད་ཀུན་ཡང་། །འདི་ཡི་རིམ་པས་ཤེས་པར་བྱ། །ཞེས་ཏེ།
སྤྱིར་གསང་སྔགས་འདོད་ཆགས་ཅན་གྱི་དོན་དུ་གསུངས་པ་ལས། དེ་ལ་
ཡང་གསུམ་དུ་ཕྱེ་ནས་འདོད་ཆགས་ཀྱིས་འདོད་ཆགས་སྤང་བའི་ཕྱིར་གོང་
དུ་སྨོས་པའི་གསང་བ་འདུས་པ་ལ་སོགས་པ་རྣམས་ཏེ། དེ་ཡང་རྒྱུད་ཀྱི་རྐང་
གྲངས་སྟོང་ཕྲག་གཅིག་ལ་ སོགས་ པ་ཡིན་གྱི་བློ་ཀའི་གྲངས་ནི་མ་ཡིན་ཏེ།
གསང་འདུས་ཉུང་ངུའི་རྒྱུད་ལའང་བློ་ཀ་སྟོང་ཕྲག་བརྒྱད་བརྒྱ་ཡོད་པའི་་་་་
ཕྱིར་རོ། །ཞེ་སྡང་གིས་ཞེ་སྡང་སྤོང་བའི་རྒྱུད་ནི། གཤིན་རྗེ་གཤེད་ཀྱི་རྒྱུད་
རྣམས་སོ། །གཏི་མུག་གིས་གཏི་མུག་སྤོང་བའི་རྒྱུད་ནི། འཇམ་དཔལ་སྒྱུ་
འཕྲུལ་དྲ་བ་ལྟ་བུ་ཡིན་ནམ་སྙམ་མོ། །དེ་བཞིན་དུ་མ་རྒྱུད་ལའང་འགྲེ་བར་
བཤད་པས་བདེ་དགྱེས་ལ་སོགས་འདོད་ཆགས་ཀྱིས། མགོན་པོ་མངོན་
འབྱུང་ལྟ་བུ་ཞེ་སྡང་གིས། རྙོག་པ་མེད་པའི་རྒྱུད་ལྟ་བུ་གཏི་མུག་གིས་གཏི་
མུག་སྤངས་པ་ཡིན་ནམ་སྙམ་སྟེ། བརྟག་པར་བྱའོ། །དེ་བཞིན་དུ་ལག་
བཅངས་རྣལ་འབྱོར་གྱི་རྒྱུད་ལ་ཡང་དུམ་བུ་སོ་སོ་ལའང་སྔར་བཞིན་སྦྱར་་་་་
ཡང་རུང་མོད་ཀྱི་གཙོ་ཆེར་དཔལ་མཆོག་ལྟ་བུ་འདོད་ཆགས་ཀྱི། འཇིག་
རྟེན་གསུམ་རྒྱལ་གྱི་རྟོག་པ་ལྟ་བུ་ཞེ་སྡང་གི། སྦྱོང་རྒྱུད་ལྟ་བུ་ལས་འབྲས་མི་
ཤེས་པའི་གཏི་མུག་གི་གཉེན་པོར་བསྟན་ནམ་སྙམ་མོ། །དེ་བཞིན་དུ་རྒོད་པ་
སྤྱོད་པའི་རྒྱུད་དང་། བལྟས་པ་བྱ་བའི་རྒྱུད་ལ་ཡང་དུག་གསུམ་གྱི་དབྱེ་བས་
རྒྱུད་སྡེ་གསུམ་གྱི་དབྱེ་བ་ཤེས་པར་བྱའོ། །གོང་གི་རྒྱུད་དུ་བགྲངས་པ་རྣམས་
ནི། ཕ་རྒྱུད་ཀྱི་རྣམ་གྲངས་ཡིན་ལ། མ་རྒྱུད་ནི། གུར་ལས། མཁའ་འགྲོ་བདེ་
དང་རྒྱ་མཚོ་བདེ་དང་ནམ་མཁའ་དང་། །གསེར་གྱི་ཆར་པ་དང་ནི་དགའ་
997



ཆེན་ཟ་ནུས་དང༌། །བདེ་ཆེན་དགྱེས་པ་དང་ནི་གསང་བ་ཡིད་བདེ་དང༌། །
རྒྱུད་སྡེ་རྣམས་ལ་ཕན་པའི་རྡོ་རྗེ་མཁའ་འགྲོ་དང་། །སངས་རྒྱས་ཐམས་ཅད་
དགྱེས་པའི་རྡོ་རྗེའི་དཀྱིལ་འཁོར་དང་། །གསང་བའི་མཛོད་དང་རྡོ་རྗེ་
བདུད་རྩི་ལས་བྱུང་བ། །འཁོར་ལོ་བདེ་མཆོག་གུར་དང་ཕུན་སུམ་ཚོགས་པ་
རྣམས། །རྣལ་འབྱོར་མ་ཡི་རྒྱུད་ནི་དྲུག་པར་གྲགས་པ་ཡིན། །ཞེས་རྣམ་
གྲངས་བཅུ་གསུམ་མམ་བཅུ་བཞི་གསུངས་ལ། ཨ་བྷི་དྷ་ན་ར། རིག་པའི་རྒྱ་
མཚོ་རྒྱུད་དགེ་བ། །རྡོ་རྗེ་མཁའ་འགྲོ་གང་ཅུང་ཟད། །སྒྱུ་མ་དང་ནི་བདེ་
མཆོག་དང༌། །རྣལ་འབྱོར་མ་ནི་འབྱུང་བའི་རྒྱུད། །གསང་བ་རྒྱ་མཚོའི་རྒྱུད་
རྣམས་སུ། །ཞེས་སྨོས་པའི་རྒྱུད་རྣམས་ཏེ། དེ་དག་ལས་ཅི་རིགས་པ་བོད་
ནའང་འགྱུར་སྣང་ཞིང་། ཕལ་ཆེར་མི་སྣང་ལ། གཞན་ཡང་རྒྱ་འགྲེལ་རྣམས་
སུ་ལུང་དྲངས་པའི་རྒྱུད་མང་པོ་བོད་དུ་མ་འགྱུར་བ་འདྲ་ཞིང་། སྔར་འགྱུར་
བའི་དཀར་ཆག་ལ་ཡོད་པ་ད་ལྟར་མེད་པ་མང་པོ་སྣང་ངོ་། །གཉིས་པ་ནི།
དབང་མདོར་བསྟན་ལས། རྒྱུད་ལ་མདོར་བསྟན་རྣམ་གསུམ་དང་། །རྒྱས་
པར་བཤད་པ་གསུམ་དུ་འགྱུར། །ཞེས་གསུངས་པས། བསྡུས་རྒྱུད་ནི་མདོར་
བསྟན་པ་ཡིན་ལ། དེའི་དཀའ་འགྲེལ་ནི་རབ་ཏུ་མདོར་བསྟན་དང་། རྒྱ་
ཆེར་འགྲེལ་ནི་མདོར་བསྟན་ཆེན་པོའོ། །རྩ་བའི་རྒྱུད་ནི་རྒྱས་བཤད་ཡིན་ལ།
དེའི་དཀའ་འགྲེལ་ནི་རབ་ཏུ་རྒྱས་བཤད། རྒྱས་འགྲེལ་ནི་རབ་ཏུ་རྒྱས་
བཤད་ཆེན་པོ་སྟེ། འགྲེལ་པ་དེ་དག་ཀྱང་ས་བཅུའི་དབང་ཕྱུག་གིས་མཛད་
པ་སྟེ། དེ་ལྟར་རྒྱུད་ཐམས་ཅད་རྩ་བའི་རྒྱུད་དང་བསྡུས་པའི་རྒྱུད་གཉིས་སུ་
འདུས་པར་བཤད་དོ། །བོད་ཀྱི་བླ་མ་དག རྒྱུད་ཐམས་ཅད་བཤད་གཞི་རྩ་
བའི་རྒྱུད་དང༌། འཆད་བྱེད་བཤད་པའི་རྒྱུད་གཉིས་སུ་འདུས་པར་བཞེད་
998



པ་ནི། ཆ་མཐུན་གྱི་རྒྱུད་ཀྱང་དོན་གྱིས་བཤད་རྒྱུད་དུ་བཞེད་པའོ། །མཉམ་
སྦྱོར་འགྲེལ་པར། གསང་སྔགས་རྒྱུད་དོན་ཤིན་ཏུ་རྟོགས་དཀའ་བ། །བཤད་
རྒྱུད་ཆ་མཐུན་སོགས་ཀྱིས་བསྒྲུབ་བྱ་སྟེ། །ཞེས་བཤད་རྒྱུད་དང་ཆ་མཐུན་གྱི་
རྒྱུད་ཐ་དད་དུ་བཞེད་ལ། སངས་རྒྱས་གསང་བས་ཀྱང་རྒྱུད་ཀྱི་དོན་ལ་
འཇུག་པར། རྩ་རྒྱུད་དེ་ཉིད་བསྡུས་པའི་ཆ་མཐུན་གྱི་རྒྱུད་དཔལ་མཆོག་
དང་པོར། བཤད་པའི་རྒྱུད་རྡོ་རྗེ་རྩེ་མོར་བཤད་པས་ཐ་དད་དུ་བཞེད་དོ། །
སློབ་དཔོན་ཨ་ལངྐ་ཀ་ལ་ཤས་རྡོ་རྗེ་ཕྲེང་བའི་འགྲེལ་པར། རྩ་བའི་རྒྱུད།
བཤད་པའི་རྒྱུད། ཡན་ལག་གི་རྒྱུད་དང་གསུམ་དུ་བཞེད་དོ། །གསུམ་པ་ནི།
ཡེ་ཤེས་རྡོ་རྗེ་ཀུན་ལས་བཏུས་པའི་རྒྱུད་ལས། རྣལ་འབྱོར་ཆེན་པོའི་རྒྱུད་ཀྱི་
མིང་སྟོང་ཕྲག་བཅུ་གཉིས་ཞེས་བྱ་བ་སྟེ། རྒྱས་པར་བྱས་ན་གྲངས་མེད་དོ། །
གཉིས་ཀའི་རྒྱུད་སྟོང་ཕྲག་དྲུག་གོ །སྤྱོད་པའི་རྒྱུད་སྟོང་ཕྲག་བརྒྱད་དོ། །བྱ་
བའི་རྒྱུད་སྟོང་ཕྲག་བཞིའོ། །ཞེས་གསུངས་པ་ལ། དེར་རྣལ་འབྱོར་མའི་རྒྱུད་
ཀྱི་གྲངས་མ་གསུངས་ཤིང་། སྡོམ་འབྱུང་ལས། རྣལ་འབྱོར་རྒྱུད་རྣམས་ཀྱི་ནི་
ཆེད། །བྱེ་བ་ཕྲག་ནི་དྲུག་ཏུ་ངེས། །དེ་བཞིན་རྣལ་འབྱོར་མ་རྒྱུད་ཀྱང་། །བྱེ་
བ་ཕྲག་ནི་བཅུ་དྲུག་གྲགས། །ཞེས་གསུངས་ཤིང་། སངས་རྒྱས་ཐོད་པར་
ཡང་དེ་དང་འདྲ་བར་གསུངས་པ་ལ། ས་ར་ཧས། རྣལ་འབྱོར་གྱི་རྒྱུད་ལ་བྱེ་
བ་ཕྲག་དྲུག་ཉིད་དོ། །ཞེས་པ་ནི། རྣལ་འབྱོར་གྱི་རྒྱུད་རྣམ་པ་དྲུག་ལའོ། །
རྣལ་འབྱོར་མའི་རྒྱུད་ལ་ནི། བྱེ་བ་ཕྲག་བཅུ་དྲུག་ཉིད་དོ། །ཞེས་པ་ནི། རྣལ་
འབྱོར་མའི་རྒྱུད་རྣམ་པ་བཅུ་དྲུག་ལའོ། །ཞེས་རྣལ་འབྱོར་གྱི་རྒྱུད་སྡེ་རྣམ་པ་
དྲུག་དང་། རྣལ་འབྱོར་མའི་རྒྱུད་སྡེ་བཅུ་དྲུག་ཏུ་ཕྱེ་ནས་རེ་རེ་ལ་བྱེ་བ་ཕྲག་
རེ་རེ་འབྱེད་པའི་ཚུལ་གཅིག་གསུངས་མོད་ཀྱི། དྲུག་དང་བཅུ་དྲུག་ཏུ་ཇི་
999



་
ལྟར་འབྱེད་གསལ་བར་མ་གསུངས་སོ། །གཞུང་ཚད་དེ་དག་ཀྱང་བློ་ཀའི་
གྲངས་མིན་ཏེ། འདིར་བྱ་བའི་རྒྱུད་ལ་སྟོང་ཕྲག་བཞི་ལས་མ་གསུངས་ལ།
དོན་ཞགས་ཀྱི་ཆོ་ག་ཞིབ་མོ་བོད་དུ་འགྱུར་ཚོད་ལ་སྟོང་ཕྲག་བརྒྱད་ཡོད་་་་་་
པའི་ཕྱིར་རོ། ། །
གསུམ་པ་ལ། བྱ་བ་དང༌། སྤྱོད་པ་དང་། རྣལ་འབྱོར་དང་། བླ་མེད་
རྒྱུད་ཀྱི་བྱུང་ཚུལ་གསུམ་གྱི་དང་པོ་ནི། ཕལ་ཆེར་སྟོན་པ་ཤཱཀ་ཐུབ་ཀྱིས་མི་
ཡུལ་དུ་མི་ལ་གསུངས་པ་ཤས་ཆེ་བས་བྱུང་ཚུལ་ལོགས་སུ་མི་དགོས། གཉིས་
པ་ནི། ཡོ་ག་པ་རྣམས་ན་རེ། དཔལ་སྡོམ་པའི་རྒྱུད་ཕྱི་མ་ཞེས་བྱ་བ་ལས། ང་
ནི་འདི་ནས་མི་སྣང་ནས། །ལོ་ནི་བརྒྱ་དང་བཅུ་གཉིས་ན། །བསྟན་པའི་སྙིང་
པོ་དམ་པ་ཞིག །ལྷ་གནས་གསུམ་དུ་གྲགས་པ་སྟེ། །འཛམ་གླིང་ཤར་ལྷོའི་
ཕྱོགས་མཚམས་ན། །དཔལ་ཞེས་བྱ་བའི་རི་བོ་ལ། །ཐུགས་རྗེས་མཐུན་པའི་
བྱིན་རླབས་ཀྱིས། །རྒྱལ་པོ་ཙ་ཞེས་བྱ་བ་ལ། །ལག་ན་རྡོ་རྗེས་གནང་བར་
བྱེད། །མི་ལ་སྐལ་ལྡན་དམ་པ་རྣམས། །བྱང་ཆུབ་མཆོག་ཏུ་འགྲུབ་འགྱུར་
བས། །དེ་ལ་རྟག་ཏུ་གུས་པར་བྱོས། །ཞེས་འབྱུང་བས་ཐུབ་པ་མྱ་ངན་ལས་
འདས་ནས་ལོ་བརྒྱ་ཉི་ཤུ་རྩ་བརྒྱད་ན་རྒྱ་གར་ཤར་ལྷོའི་ཕྱོགས། གྲོང་ཁྱེར་བ་
ཏི་ཀིརྟི་ཞེས་བྱ་བར། རྒྱལ་པོ་རབ་གསལ་ཟླ་བ་ཞེས་བྱ་བ་བྱུང༌། དེ་ལ་
དཔལ་གྱི་རི་བོར་ཕྱག་ན་རྡོ་རྗེས་རྡོ་རྗེ་དབྱིངས་ཀྱི་དཀྱིལ་འཁོར་སྤྲུལ་ནས་་་
དབང་བསྐུར་ཏེ། ལྷ་གནས་གསུམ་དུ་གྲགས་པའི་དེ་ཉིད་བསྡུས་པའི་རྒྱུད་
དེ། ལྷ་གནས་དང་པོ་འོག་མིན། གཉིས་པ་རི་རབ་ཀྱི་རྩེ། གསུམ་པ་བཀའ་
བསྡུས་པའི་གནས་ལྕང་ལོ་ཅན་དང་གསུམ་དུ་གྲགས་པའོ། །ཁ་ཅིག་ན་རེ།
དང་པོ་སྤྲུལ་བཤད་རི་རབ་ཀྱི་རྩེར་བྱས་པའི་ཕྱིར། དང་པོ་རི་རབ་ཀྱི་རྩེ་
1000



----
ཡིན་ལ། འོག་མིན་དུ་སླར་བཟླས་ཏེ་གསུངས་པའི་ཕྱིར་གཉིས་པ་ཡིན། ཞེས་
པ་ནི་མི་འཐད་དེ། དེ་ཉིད་སྣང་བར། དེའི་དོན་འདི་སྐད་སྟོན་པ་ཡིན་
ཏེ། འདི་ལྟར་རི་རབ་ཀྱི་སྟེང་དུ་འཁོར་ལོས་བསྒྱུར་བ་བཞིའི་རང་བཞིན་གྱི་
བཅོམ་ལྡན་རྡོ་རྗེ་སེམས་དཔས་དེ་ཁོ་ན་ཉིད་བསྡུས་པ་གསུངས་པ་དང༌།
བཅོམ་ལྡན་འདས་རྣམ་པར་སྣང་མཛད་ཀྱིས་འོག་མིན་གྱི་གནས་སུ་མངོན་
པར་བྱང་ཆུབ་མངོན་སུམ་དུ་མཛད་པའི་རྗེས་ཐོགས་ཉིད་ལ་བྱང་ཆུབ་་་་
སེམས་དཔའ་ཀུན་ཏུ་བཟང་པོ་ལ་སོགས་པ་ལ་ཐོག་མར་གསུངས་པ་ཡིན་
ནོ། །ཞེས་ཐོག་མར་འོག་མིན་དུ་གསུངས་པར་བཤད་པའི་ཕྱིར་རོ། །དེ་ལྟ་
བུའི་དེ་ཉིད་བསྡུས་པ་རྩ་རྒྱུད་བཤད་རྒྱུད་ཆ་མཐུན་གྱི་རྒྱུད་དང་བཅས་པ་་་
ཀུན་རྒྱལ་པོ་ལ་གནང་ནས། དེ་ནས་རིམ་གྱིས་མི་ལ་འཕེལ་ལོ། །ཞེས་
གསུངས་སོ། །གསུམ་པ་ནི། ཁ་ཅིག སྔར་གྱི་སྡོམ་རྒྱུད་ཕྱི་མའི་ལུང་། རྒྱལ་པོ་
ཙ་མ་ཡིན། རྒྱལ་པོ་ཛ་ཞེས་བྱ་བ་ཡིན། དེའི་ཁང་ཐོག་ཏུ་གསང་སྔགས་ཀྱི་པོ་
ཏི་མང་པོ་བབས་པ་ལ་བལྟས་པས་གཞན་མ་ཤེས་པར་རྡོ་རྗེ་སེམས་དཔའ་
ཞལ་མཐོང་གི་ལེའུ་ཤེས་ཏེ། བསྒྲུབས་པས་གྲུབ་པ་ཐོབ་ཅེས་ཟེར། ཁ་ཅིག་
དེས་མ་ཤེས་པར་ཀུ་ཀུ་རཱ་ཛ་ལ་བསྟན་པས་དེས་རྡོ་རྗེ་སེམས་དཔའ་ཞལ་་་་
མཐོང་གི་ལེའུ་ཤེས་ནས་བསྒྲུབས་པས་གྲུབ་པ་ཐོབ་ཅེས་ཟེར་བ་ལ། བླ་མ་ཁ་
ཅིག དེ་ལྟར་ན་གསང་སྔགས་རང་ཉིད་ལེན་པར་འགྱུར་ཞིང་། བླ་མ་མེད་
པར་མི་འགྲུབ་པར་བཤད་པ་དང་ཡང་འགལ་ལ། ལག་ན་རྡོ་རྗེས་གནང་
བར་བཤད་པ་ཡང་དགག་མི་ནུས་པས་རང་བཟོ་མཁན་གྱི་རྫུན་གཏམ་ཡིན་
ནོ་ཞེས་གསུངས་མོད་ཀྱི། འོན་ཀྱང་ལུང་དེ་དྲངས་པའི་རྒྱུད་དང་། དེ་
འགྲེལ་པ་ཡང་དག་ཏུ་དྲངས་པ་མ་མཐོང་ལ། རྒྱལ་པོ་ཙ་དང༌། ཛ་གཉིས་
-
-
，
1001



ཀྱང་ཡི་གེ་ལ་གང་ཡོད་ལ་རག་སྟེ། ཙ་ཡིན་ན་ཛའི་བཤད་པ་མི་རུང་། ཛ་
ཡིན་ན་ཙའི་བཤད་པ་མི་རུང་ངོ༌། །འོན་ཀྱང་། སངས་རྒྱས་གསང་བའི་ལམ་
རྣམ་པར་བཀོད་པར། གསང་བའི་བདག་པོ་མངོན་གཤེགས་ནས། །ལྷ་ཀླུ་
གནོད་སྦྱིན་སྲིན་པོ་དང༌། །མི་ལས་སྐལ་ལྡན་འདུས་པ་ལས། །དབང་པོ་ཇི་
ལྟར་ལུང་བསྟན་དུས། །རྒྱལ་པོའི་རིགས་ཅན་ལྟས་ཤར་བ། །འབྲེལ་བས་
སྣང་བ་མངོན་བརྟགས་པས། །ཐུགས་ཀྱི་སྒྲུབ་པ་མངོན་རྟོགས་ཏེ། །དེ་ཉིད་
སྒོ་ནས་དེ་ཉིད་གྲུབ། །བསྟན་པའི་དངོས་གྲུབ་དེ་ནས་ཐོབ། །དོན་དམ་
བཅུད་ཀྱིས་དེ་ནས་རྒྱས། །འདོད་པའི་བསམ་པ་དེ་རུ་འགྲུབ། །སྨོན་པའི་ལྷ་
དང་དེ་རུ་མཇལ། །དེ་ནས་རྡོ་རྗེ་གདན་སྟེང་གི །འཛམ་གླིང་ཤར་གྱི་ཕྱོགས་
མཚམས་སུ། །ཕོ་བྲང་དམ་པ་རིན་ཆེན་ནང༌། །བཀྲ་ཤིས་དམ་པའི་ཁང་པ་
རུ། །ཀུ་ཀུ་རཱ་ཛ་ཨིནྡྲ་བྷཱུ་ཏི་དང་། །སིདྷ་ཨུ་བ་རཱ་ཛ་དང༌། །སྲས་མོ་གོ་མ་ས་ལ་
སོགས། །སྒྱུ་འཕྲུལ་དྲ་བའི་དབང་ཐོབ་ནས། །ཚོགས་ཀྱི་དཀྱིལ་འཁོར་མངོན་
བསྒྲུབས་ཏེ། །རྡོ་རྗེ་འཆང་བར་མངོན་དུ་གཤེགས། །ཞེས་པ་དང་། མཉམ་
སྦྱོར་གྱི་འགྲེལ་པ་ལས། རྒྱལ་བའི་དགོངས་དོན་ཡུན་རིང་གནས་པའི་
ཐབས། །སྤྲུལ་སྐུའི་ཉི་མས་འཛམ་གླིང་གསལ་མཛད་ནས། །སྡེ་སྣོད་གསུམ་
གྱིས་འཇིག་རྟེན་འདུལ་བའི་དུས། །བློ་དམན་འཕགས་པའི་ལམ་ལ་བཀོད་
བྱས་ཀྱང་། །རང་གི་དེ་ཉིད་ངེས་དོན་གནས་མ་མཐོང་། །མ་འོངས་བློ་
མཆོག་གྲོལ་བར་བྱ་བའི་ཕྱིར། །སྤྲུལ་པའི་བྱང་ཆུབ་སེམས་དཔའ་བློ་གྲོས་
མཆོག །དགོངས་པའི་དབང་གིས་རྨོངས་པ་འདུལ་བའི་ཚུལ། །དཀྱིལ་
འཁོར་སྤྲུལ་པའི་འཁོར་ལོ་རབ་སྣང་མཛད། །མགོན་པོ་རྣམས་ཀྱི་རྗེས་སུ་
བསླབ་བྱ་སྟེ། །དཔལ་ལྡན་སངས་རྒྱས་ཐམས་ཅད་མཉམ་སྦྱོར་གཞུང༌། །
1002



--
གསང་བའི་དཀྱིལ་འཁོར་རིམ་གྱིས་བསྒྲུབས་དོན་གསལ། །གདུལ་བྱ་དག་
པའི་ཚོགས་རྣམས་གྲོལ་བར་མཛད། །ཡུན་རིང་གསང་བའི་ཐེག་པ་གནས་
བྱའི་ཕྱིར། །སྤྲུལ་པའི་བྱང་སེམས་རྨེ་ཁྱོད་རྒྱལ་པོ་ལ། །གསང་བ་དམ་པའི་
གདམས་ངག་རབ་བཀྲོལ་ཞིང་། །རྣལ་འབྱོར་དོན་ཕྱིར་རབ་ཏུ་གདམས་
པར་མཛད། །སྤྲུལ་བའི་སྐུ་འདས་ཕྱི་མའི་དུས་ཤིག་ཚེ། །རྒྱལ་བའི་བཀའ་
གསང་འཛམ་གླིང་གནས་སུ་ཤར། །རྒྱལ་པོའི་ཁབ་ཏུ་སྤྱན་དྲངས་མཆོད་
བྱས་ཏེ། །དགའ་ཞིང་གུས་བསྟོད་ལེགས་བལྟས་བརྡ་མ་མཇལ། །ཐུགས་
རྗེས་འབྲེལ་ཤུགས་གསང་སྔགས་འཛིན་པར་གྲགས། །དམ་པར་བཟུང་སྟེ་
གླེགས་བམ་གཟིགས་པར་ཞུས། །སྒྱུ་འཕྲུལ་ ཐིག་ལེ་སྟོང་པའི་དཀྱིལ་
འཁོར་གཞུང་། །གྲུབ་ཐོབ་ལྷག་པའི་ལྷ་ཡིས་ལུང་བསྟན་མཛད། །ཅེས་པ་
དང༌། ཤེས་རབ་ཀྱི་ཕ་རོལ་ཏུ་ཕྱིན་པའི་ཚུལ་བརྒྱ་ལྔ་བཅུ་པའི་འགྲེལ་པ་
ལས་གསུང་རབ་འདིའི་ལོ་རྒྱུས་གསུངས་ན། སྔོན་སངས་རྒྱས་མི་ཡུལ་ན་ལོ་
བརྒྱད་ཅུ་བཞུགས་པའི་དུས་ན་སརྦ་བུདྡྷ་ས་མ་ཡོ་ག་དང་། གུ་ཧྱ་ས་མ་ཛ་ལ་
སོགས་པས་འདུལ་ཞིང་ཐེག་པ་དེ་དག་གི་སྣོད་དུ་གྱུར་པ་འཛམ་བུ་གླིང་གི་
མི་ཡུལ་ན་མེད་པས་རྒྱལ་ཆེན་རིས་བཞི་དང་། སུམ་ཅུ་རྩ་གསུམ་དང་།
དགའ་ལྡན་ལ་སོགས་པའི་གནས་ན་ལྷ་རྣམས་དང་། བསྐལ་པ་བཟང་པོའི་
བྱང་ཆུབ་སེམས་དཔའ་ལ་སོགས་པ་སྣོད་དུ་གྱུར་ནས་དེའི་ཚེ་མདོ་སྡེ་དེ་ན་
བཞུགས་སོ། །སླད་ཀྱི་སངས་རྒྱས་མྱ་ངན་ལས་འདས་པའི་འོག་ཏུ་ཟ་ཧོར་གྱི་
རྒྱལ་པོ་འཁོར་བཅས་ངོ་མཚར་དུ་ཆོས་ལ་དད་པ་དག་ཅིག་འདུག་པ་ཐེག་
པ་དེའི་འདུལ་སྐལ་དུ་གྱུར་ཅིང་སྣོད་དུ་གྱུར་ནས། སརྦ་བུདྡྷཱ་ས་མ་ཡོ་ག་ལ་
སོགས་པ་མདོ་སྡེ་ཆེན་པོ་བཅོ་བརྒྱད་ཕྱག་ན་རྡོ་རྗེའི་བྱིན་གྱི་རླབས་ཀྱིས་ཟ་
1003



ཧོར་གྱི་ཡུལ་དུ་གཤེགས་པ་དང་། ཟ་ཧོར་གྱི་རྒྱལ་པོ་ཨིནྡྲ་བྷཱུ་ཏིས་མདོ་སྡེ་
དག་བལྟས་པ་ན་བརྡ་མ་འཕྲོད་ནས་སྔོན་གྱི་ལས་ཀྱི་དབང་གིས་མངོན་པར་
ཤེས་པ་ཐོབ་པས་བལྟས་པ་ན་ཡུལ་གྱི་དབུས་ཡུལ་མ་ལ་བ་ན་ཨཱ་ཙརྱ་ཀུ་ཀུ་
ར། ཉིན་ཞིང་ནི་ཁྱི་སྟོང་ཙམ་ལ་ཆོས་འཆད། མཚན་ཞིང་ནི་ཁྱི་དེ་དག་དམ་
ཚིག་ལ་ལོངས་སྤྱོད་མཛད་པ་ཁྱིའི་སློབ་དཔོན་མཛད་པ་ཞིག་བཞུགས་པ་དེ་
ཐེག་པའི་སྣོད་དུ་གྱུར་ལ་བདག་གི་འདུལ་སྐལ་དུ་གྱུར་པ་ཡང་འདྲ་ན་་་་་
རྒྱལ་པོས་ཕོ་ཉ་བཏང་སྟེ། སློབ་དཔོན་གཤེགས་སུ་གསོལ་བ་དང༌། སློབ་
དཔོན་དེ་ཡང་སྔོན་གྱི་ལས་ཀྱི་དབང་གིས་ན་མངོན་པར་ཤེས་པ་ལྔ་དང་་་་་་་
ལྡན་པ་རྒྱལ་པོ་དེ་བདག་གི་འདུལ་སྐལ་དུ་འབབ་བམ་མི་འབབ། མདོ་སྡེ་དེ་
དག་གི་སྣོད་དུ་བདག་གྱུར་ཏམ་མ་གྱུར་བརྟགས་པ་ན། བདག་གི་འདུལ་
སྐལ་དུ་ཡང་བབས། བདག་ཀྱང་མདོ་སྡེའི་སྣོད་དུ་ཡང་གྱུར། རྒྱལ་པོ་ཐེ་
ཚོམ་ཡང་སེལ་བར་འགྱུར་མོད་ཀྱི། འོན་ཀྱང་མདོ་སྡེ་དག་སྔར་མ་བལྟས་ན་
བརྒྱ་ལ་རྒྱལ་པོའི་ཐེ་ཚོམ་དག་མ་སེལ་བར་གྱུར་ན་ཤིན་ཏུ་མ་ལེགས་པས་ཕོ་
ཉ་ལ་སླར་སྤྲིངས་པ། མདོ་སྡེ་དག་ཁོ་བོས་སྔར་ལྟ་འཚལ་གྱི་ཚུར་སྐུར་ཅིག་
ཅེས་སྤྲིངས་པ་དང༌། མདོ་སྡེ་དག་ཚུར་གཤེགས་ཏེ་བལྟས་པ་ན་མགོ་མཇུག་
གར་ལྟའི་ཆ་མ་མཆིས་ནས་དེ་ཉིད་དུ་ལུས་བརྡབས་ཏེ་མགོན་མེད་དོ་སྐྱབས་
མེད་དོ་ཞེས་བོས་པ་དང་། དཔལ་རྡོ་རྗེ་སེམས་དཔའ་མངོན་པར་གཤེགས་
ཏེ་ཁྱོད་ཅི་འདོད་ཅེས་དྲིས་པ་དང་། བདག་མདོ་སྡེ་ཟབ་མོ་འདི་བལྟས་པ་
ཙམ་གྱིས་ཤེས་པར་འདོད་ཅེས་གསོལ་པ་དང༌། དེ་བཞིན་གནང་ངོ་ཞེས་
གསུངས་ནས། དེ་ནས་སརྦ་བུདྡྷཱ་ས་མ་ཡོ་ག་ལ་སོགས་པའི་གླེགས་བམ་
རྣམས་མ་ཕྱེ་བར་དེ་དག་གི་དོན་ཡིད་ལ་མངོན་སུམ་དུ་གསལ་བར་གྱུར་
1004



ཏོ། །དེ་ནས་སློབ་དཔོན་དེ་ཟ་ཧོར་གྱི་ཡུལ་དུ་གཤེགས་ནས་རྒྱལ་པོ་འཁོར་
དང་བཅས་པ་ལ་ཆོས་དེ་དག་བཤད་དེ། དཔལ་རྡོ་རྗེ་སེམས་དཔའ་ཡིས་
ལུང་བསྟན་ནས་རྒྱལ་པོ་འཁོར་དང་བཅས་པ་རྣམས་རྡོ་རྗེ་དབྱིངས་ཀྱི་་་་
དཀྱིལ་འཁོར་ལྟར་བསྒོམ་དུ་སྩལ་ཏེ་དབུས་སུ་རྒྱལ་པོ་ཉིད། བཙུན་མོ་དམ་
པ་བཞི་ཡུམ་གྱི་སར་བཀོད། བློན་པོ་བཞི་རིགས་བཞིའི་སར་བཀོད། སྲས་མོ་
རྣམས་ནང་གི་ལྷ་མོའི་སར་བཀོད། བཙུན་མོ་ཕལ་པ་རྣམས་ཕྱིའི་ལྷ་མོའི་
སར་བཀོད། བློན་པོ་ཕལ་པ་རྣམས་སྒོ་སྲུང་བཞི་དང་། བསྐལ་པ་བཟང་
པོའི་བྱང་ཆུབ་སེམས་དཔའ་ལྟར་བཀོད་པ་དང་། རྒྱལ་པོས་བསམ་པ།
བདག་ཅག་འཁོར་དང་བཅས་པ་རིག་འཛིན་གྱི་གནས་སུ་གྲུབ་པའི་ཕྱི་ནས་
དམ་པའི་ཆོས་འདི་མི་ནུབ་པར་བྱ་བའི་ཕྱིར་སྲས་ཤ་ཏྲ་སུ་ཏི་རྒྱལ་ཚབ་ཏུ་་་་
དབང་བསྐུར་ནས། ཨཱ་ཙརྱ་ཀུ་ཀུ་རས་ལུང་དང་མན་ངག་བསྟན་པ་རྒྱལ་བུ་
དེ་ལ་བསྟན་ཏེ་བཞག་ནས་བསྒོམ་པ་དང་། རྒྱལ་པོ་འཁོར་དང་བཅས་པ་
སྟོང་པ་ལ་གནས་པའི་བྱང་ཆུབ་སེམས་དཔའ་རིག་འཛིན་དུ་གྲུབ་བོ། །དེའི་
སྲས་ཤ་ཏྲ་སུ་ཏིས་ཀྱང་དེ་བཞིན་དུ་བསྒོམས་པ་དང་འཁོར་བདུན་བརྒྱ་ཡང་
རིག་འཛིན་གྱི་གནས་སུ་གྲུབ་བོ། །ཡང་རྒྱལ་བུ་ཤ་ཏྲ་སུ་ཏིས་སྲས་ནི་ཆུང་སྟེ།
སྲས་མོ་གོ་མ་དེ་བ་ལ་དཔལ་དམ་པའི་ནང་ནས་ཚུལ་བརྒྱ་ལྔ་བཅུ་པ་བཀོད་
དེ་བཤམས་ནས་ཨིནྡྲ་བྷཱུ་ཏིའི་ལུང་དེ་སྲས་མོ་ཡུལ་དང་ས་འཛིན་དུ་སྩལ་བ་
དེ་ལ་བསྟན་པ་ལས་སྲས་མོ་དེ་ཡང་འཁོར་དང་བཅས་པ་བརྒྱ་དང་ཡང་་་་་་
རིག་འཛིན་དུ་གྲུབ་བོ། །དེ་ནས་སྲས་མོ་དེས་རྒྱལ་བུ་ལ་ལུང་དང་མན་ངག་
བཞག་པ་ལས་འཕེལ་བ་ནི། དེང་སང་དུ་འདི་དག་ལགས་ཏེ། ཞེས་གསུངས་
ཏེ། དེ་གསུམ་འདྲ་ལ་འདྲ་མིན་དུ་སྣང་ངོ་། །བོད་ཀྱི་བླ་མ་དག་གནས་ཨུ་
1005



རྒྱུན་དུ། སྡུད་པ་པོ་ཕྱག་ན་རྡོ་རྗེས། དུས་བཅོམ་ལྡན་འདས་བཞུགས་པའི་
དུས་ཉིད་དུ། སྔགས་ཀྱི་རྒྱུད་སྡེ་མཐའ་དག་བསྡུས་ནས་རྒྱལ་པོ་ཨིནྡྲ་བྷཱུ་ཏི་
འཁོར་དང་བཅས་པ་ལ་བྱིན་ཏེ། དེ་དག་གིས་ཀྱང་དངོས་གྲུབ་ཐོབ་པར་
གྱུར་པས་རང་བཞིན་གྱིས་གྲུབ་པའི་དཔའ་བོ་དང་། རྣལ་འབྱོར་མ་ཞེས་
བྱའོ། །དེ་ནས་ཨུ་རྒྱན་གྱི་ཡུལ་དེ་སྟོངས་ཏེ། མཚོ་ཆེན་པོ་ཀླུས་གང་བ་གཅིག་
ཏུ་གྱུར། དེ་ནས་ཡང་ཕྱག་ན་རྡོ་རྗེས་རྒྱུད་མཐའ་དག་གླེགས་བམ་དུ་བྲིས་ཏེ་
མཚོའི་ཀླུ་དེ་རྣམས་སྨིན་པར་མཛད་ནས་དེ་རྣམས་ལ་གཏད་དོ། །དེ་ནས་ཀླུ་
དེ་རྣམས་རིམ་གྱིས་མིའི་གཟུགས་སུ་བསྒྱུར་ཏེ། མཚོའི་འགྲམ་དུ་གྲོང་ཁྱེར་
བྱས་ནས་རྡོ་རྗེ་ཐེག་པ་ཉམས་སུ་བླངས་པས་ཕལ་ཆེར་གྲུབ་པ་བརྙེས་པར་་་་
གྱུར་ཏེ། སྐྱེས་པ་རྣམས་ནི་དཔའ་བོ་དང་བུད་མེད་རྣམས་ནི་མཁའ་འགྲོ་
མར་གྱུར་ཏོ། །གྲུབ་པ་མ་ཐོབ་པ་རྣམས་ནི་མིར་གྱུར་ཏེ། ཡུལ་དེ་ལ་མཁའ་
འགྲོ་མའི་གནས་སུ་གྲགས་ལ། དེའི་རྒྱལ་པོ་རྣམས་ཀྱང་ཆོས་དང་ལྡན་པ་ཤ་
སྟག་སྟེ། དེ་ནས་རིམ་གྱིས་ཡུལ་དབུས་ལ་སོགས་པར་སྔགས་འཕེལ་ལོ། །
ཞེས་ལྷན་ཅིག་སྐྱེས་གྲུབ་ཀྱི་འགྲེལ་པ་ལས་འབྱུང་ངོ༌། །ཞེས་གསུངས་ཏེ།
ལྷན་ཅིག་སྐྱེས་གྲུབ་ཀྱི་འགྲེལ་པ་ལས་མི་འབྱུང་སྟེ། བདེ་མཆོག་རྩ་རྒྱུད་ཀྱི་
འགྲེལ་པར་སློབ་དཔོན་ཨིནྡྲ་བྷཱུ་ཏིས་རྣལ་འབྱོར་མ་སྙིང་པོའི་རྒྱུད་ལས་ཕྱུང་
བ་ཡིན་ཟེར་བའི་ལུང་དེ་དང་ཕལ་ཆེར་འདྲ་བར་སྣང་ཞིང་། ཡེ་ཤེས་ཐིག་
ལེའི་རྒྱུད་ལས་ལུང་བསྟན་པ་དང་ཡང་མཐུན་ལ། རྒྱུད་སྡེ་མང་པོའི་གཤམ་
ནས་ཀྱང་ཨུ་རྒྱན་ནས་འབྱུང་བ་ཞེས་གསུངས་པ་དང་མཐུན་པས། དེ་ནས་
གྲུབ་ཐོབ་དུ་མས་རྒྱུད་སྡེ་དུ་མ་སྤྱན་དྲངས་ནས་ཡུལ་དབུས་ལ་སོགས་པར་་་་་
འཕེལ་བ་ཡིན་ནོ། །རྒྱུད་སྡེ་ཁ་ཅིག ཙི་ལུ་པ་ལ་སོགས་པས་ཤམྦྷ་ལ་ལ་སོགས་
1006



L
པ་ནས་སྤྱན་དྲངས་ནས་འཕགས་པའི་ཡུལ་ལ་སོགས་པར་རིམ་གྱིས་འཕེལ་
བར་བཤད་པས་མཐའ་གཅིག་ཏུ་མ་ངེས་སོ། །ལྷན་ཅིག་སྐྱེས་གྲུབ་ཀྱི་འགྲེལ་
པར་ནི། དེ་ཡང་དཔལ་ཨུ་རྒྱན་གྱི་ཡུལ་ན་རིན་པོ་ཆེས་བརྒྱན་པ་ཞེས་བྱ་
བའི་དགོན་པ་ཞིག་ན་གསང་བའི་བདག་པོའི་སྤྲུལ་པར་གྱུར་པའི་དྲང་སྲོང་
འགྲོ་བ་དབུགས་འབྱིན་པ་ཞེས་བྱ་བ་སྐལ་བ་དང་ལྡན་པ་རྣམས་ལ་ལྷན་་་་་
ཅིག་སྐྱེས་པའི་རིན་པོ་ཆེའི་མན་ངག་གི་རྒྱུད་བསྟན་པར་བྱ་བའི་ཆེད་དུ་་་་་་
བཞུགས་པར་གྱུར་ཏོ། །དུས་དེ་ན་ཡུལ་དེའི་རྒྱལ་པོ་མཐོང་ན་དགའ་ཞེས་བྱ་
བ་ལ་བུ་མོ་རོལ་པ་མོ་ཞེས་མཛེས་མ་བལྟ་ན་སྡུག་པ་སྐྱེས་བུ་ཐམས་ཅད་ཀྱི་་་
ཡིད་འཕྲོག་པ་གཅིག་བཙས་སོ། །བུ་མོ་དེ་ཆུང་ངུ་ནས་སངས་རྒྱས་ཀྱི་སྒྲ་
དང་ཆོས་དང་དགེ་འདུན་ལ་དད་ཅིང་ལུས་དང་ངག་དང་ཡིད་ཁྱད་པར་དུ་
དུལ་བར་ལྡན་ནོ། །དེ་ཆེར་སྐྱེས་ནས་གཡོག་མོ་བུ་མོ་ལྔ་བརྒྱ་དང་ལྷན་ཅིག་
ཏུ་རིན་པོ་ཆེས་བརྒྱན་པའི་ནགས་ཚལ་དགོན་པ་བལྟར་དོང་དོང་བ་ལས།
དགོན་པ་དེར་ཕྱིན་པ་ན། དགོན་པ་དེ་ན་དྲང་སྲོང་མདོག་ནག་པ་སྐྲ་ཁམ་
པར་འདུག་པ། རྩྭ་དང་ཤིང་ཤུན་ལུས་ལ་གྱོན་པ་འདུག་པ་མཐོང་བ་ལས།
བུ་མོ་ལྔ་བརྒྱ་པོ་སྐྲག་པར་གྱུར་ནས་ཨེ་མ་གནོད་སྦྱིན་ཞེས་བྱ་བའི་སྒྲ་སོ་སོ་་་
ནས་བཏོན་ནོ། །གཞོན་ནུ་མ་རོལ་པ་མོས་དྲང་སྲོང་དེ་མཐོང་མ་ཐག་ཏུ་
ཡིད་དགའ་བ་དང་བདེ་བ་སྐྱེས་པར་གྱུར་ནས། བུ་མོ་ལྔ་བརྒྱ་པོ་ལ་སྨྲས་པ།
བུ་མོ་རྣམས་མ་འཇིགས་ཤིག་དང་། འདི་ནི་དྲང་སྲོང་ཡིན་ཏེ་གནོད་སྦྱིན་མ་
ཡིན་པར་ངེས་སོ། །དེ་ཅིའི་ཕྱིར་ཞེ་ན། ཁོ་མོས་མཐོང་མ་ཐག་ཁོ་མོ་ཡིད་
དགའ་བ་དང་བདེ་བ་སྐྱེས་པ་ལགས་ན། འདི་ནི་གདོན་མི་ཟ་བར་གནོད་
སྦྱིན་མ་ལགས་ཀྱི། ཁོ་མོ་ཅག་རྗེས་སུ་འཛིན་པའི་བྱང་ཆུབ་སེམས་དཔའ་
1007



འགའ་ཞིག་ལགས་སོ། །ཅིའི་སླད་དུ་ཞེ་ན། གཞན་ཡང་ཡུལ་ཁམས་འདི་ནི་
དཔལ་ཨུ་རྒྱན་ཞེས་བྱ་བ་བྱང་ཆུབ་སེམས་དཔའ་ཆེན་པོ་ཕྱག་ན་རྡོ་རྗེས་བྱིན་
གྱིས་བརླབས་པའི་གནས་ཡིན་ནོ། །ཞེས་གྲགས་པས་གནོད་སྦྱིན་མི་མ་ལགས་
པ་འདིར་གནས་པར་མི་འགྱུར་རོ། །ཞེས་བསྒོ་བ་དང་། བུད་མེད་ལྔ་བརྒྱ་པོ་
ཡང་ཡིད་བརྟན་ཞིང་སྐྲག་པ་མེད་པར་གྱུར་ཏོ། །དེ་ནས་གཞོན་ནུ་མ་རོལ་
པ་མོ་གཡོག་མོ་ལྔ་བརྒྱ་དང་བཅས་པ་དྲང་སྲོང་ལ་མཎྜལ་བྱས་ཏེ་གུས་པ་་་་་
དང་བཅས་པས་ཕྱག་བྱས་མགྲིན་གཅིག་ཏུ་འདི་སྐད་ཅེས་གསོལ་ཏོ། །དྲང་
སྲོང་ཆེན་པོ། ཁོ་མོ་ཅག་ལ་སྐྱབས་སུ་གསོལ། ཁོ་མོ་ཅག་རྗེས་སུ་གཟུང་དུ་
གསོལ། ཁོ་མོ་ཅག་གི་བདག་ཏུ་ལྟ་བའི་མདུད་པ་གཅད་དུ་གསོལ། ཞེས་པ་
དང༌། བུ་མོ་དེ་དག་ལ་དྲང་སྲོང་གིས་སྨྲས་པ། ཀྱེ་གཞོན་ནུ་མ་རྣམས་ཁོ་བོ་
ནི་ཡང་དག་པའི་གནོད་སྦྱིན་ནོ། །ཁོ་བོ་ནི་འཁོར་བའི་ཉོན་མོངས་པ་གཅོད་
པའི་གནོད་སྦྱིན་ནོ། །ཁོ་བོ་ནི་འགྲོ་བ་རྣམས་ཀྱི་བདག་ཏུ་ལྟ་བའི་སྲོག་དང་
བྲལ་ནས་བདག་མེད་པའི་གནས་སུ་ཁྲིད་པར་བྱེད་པའི་གནོད་སྦྱིན་ནོ་ཞེས་
བསྒྲགས་ཏེ། བུ་མོ་རོལ་པ་མོའི་སྤྱི་བོར་ལག་པ་གཡས་པ་བཞག་ནས་བུ་མོ་
དྲན་པར་གྱུར་ཏམ་དྲན་པར་གྱུར་ཏམ་ཞེས་བརྗོད་པས་བུ་མོ་དེས་སྔོན་གྱི་
སྐྱེ་བ་དྲན་ཏེ་སྔོན་གྱི་དགེ་བའི་བཤེས་གཉེན་གསང་བའི་དཀྱིལ་འཁོར་དུ་་་་
དབང་བསྐུར་བར་བྱེད་པ་བྱང་ཆུབ་སེམས་དཔའ་ཕྱག་ན་རྡོ་རྗེའི་སྤྲུལ་པ་་་་
ཡིན་པར་དྲན་པར་གྱུར་ཏེ། ལན་བརྒྱ་སྟོང་དུ་མར་གཡས་ལོགས་ནས་
བསྐོར་བ་བྱས་ནས་ཞབས་ལ་ཡང་ནས་ཡང་དུ་གཏུགས་སོ། །བུ་མོ་ལྔ་བརྒྱ་
པོ་ཡང་བུ་མོ་རོལ་པ་མོའི་རྗེས་སུ་སློབ་པར་བྱེད་དོ། །དེ་ནས་དྲང་སྲོང་གིས་
སྨྲས་པ། རོལ་པ་མོ་བུ་མོ་ཁྱོད་ཀྱིས་སྐྱེ་བ་སྔ་མར་ཡིད་ལ་བྱས་ཤིང་བཟུང་
1008



བའི་ལྷན་ཅིག་སྐྱེས་པའི་ཏིང་ངེ་འཛིན་སངས་རྒྱས་ཐམས་ཅད་ཀྱི་ཡུལ་ལ་་་་་
འཇུག་པ་དཔག་ཏུ་མེད་པ་ཐོགས་པ་མེད་པ་ནམ་མཁའ་མཛོད་ཀྱི་གཏེར་་་་་
ཞེས་བྱ་བ་ཡིད་ལ་གྱིས་ཤིག དེ བཞིན་གཤེགས་པ་ཐམས་ཅད་ཀྱི་སྐུ་དང་
གསུང་དང་ཐུགས་དང་ཡེ་ཤེས་ཀྱི་དམ་ཚིག་བསྲུང་བར་གྱིས་ཤིག བུ་མོ་
གཞན་ཡང་རེ་བ་མེད་པའི་བསམ་པ་རྒྱ་ཆེན་སྐྱེད་ཅིག་ཅེས་བསྒོ་ནས་དེ་་་་་
ཉིད་དུ་དྲང་སྲོང་དེ་མི་སྣང་བར་གྱུར་ཏོ། །དེ་ནས་བུ་མོ་རོལ་པ་མོས་ཀྱང་
ནམ་མཁའ་མཛོད་ཀྱི་གཏེར་ཞེས་བྱ་བ་ནས་སེངྒེ་རྣམ་པར་བསྒྱིངས་པ་ཞེས་
བྱ་བ་ལ་སོགས་པའི་ཏིང་ངེ་འཛིན་གྱི་སྒོ་མཐའ་ཡས་པ་སྐད་ཅིག་དེ་ཉིད་ལ་
ཐོབ་ནས་དེ་བཞིན་གཤེགས་པ་ཐམས་ཅད་ཀྱི་སྐུ་དང་གསུང་ཡེ་ཤེས་ཀྱི་དམ་
ཚིག་བསྲུང་ཞིང་། བུ་མོ་ལྔ་བརྒྱ་དང་བཅས་པ་ཨུ་རྒྱན་གྱི་ཡུལ་བྱང་ཆུབ་
སེམས་དཔའ་ཕྱག་ན་རྡོ་རྗེས་བྱིན་གྱིས་བརླབས་པའི་གནས་ན་རྣལ་འབྱོར་
གྱི་སྤྱོད་པ་མཛད་ཅིང་སྐལ་བ་དང་ལྡན་པ་རྣམས་ལ་ལྷན་ཅིག་སྐྱེས་པའི་་་་་
ཏིང་ངེ་འཛིན་སངས་རྒྱས་ཐམས་ཅད་ཀྱི་ཡུལ་ལ་འཇུག་པ། བསམ་དུ་མེད་
པ། ཐོགས་པ་མེད་པ། ནམ་མཁའ་མཛོད་ཀྱི་གཏེར་དེ་བཞིན་གཤེགས་པ་
ཐམས་ཅད་ཀྱི་སྐུ་དང་གསུང་དང་ཐུགས་ཡེ་ཤེས་ཀྱི་དམ་ཚིག་དང་ལྡན་པའི་
དོན་འདི་སྟོན་ཅིང་བཞུགས་ཏེ། དེའི་ཚུལ་ནི་དེ་འདྲའོ། །དེ་བཞིན་དུ་
དཔའ་བོ་རྡོ་རྗེ་དཔལ་ཞེས་བྱ་བ་ནི། དེ་ནས་དུས་ཕྱི་མ་ཞིག་ན་ཨུ་རྒྱན་གྱི་
གནས་དེ་ཉིད་དུ་རྒྱལ་པོ་ཆེན་པོ་དཔའ་བོ་རྡོ་རྗེ་ཞེས་བྱ་བ། རྒྱལ་སྲིད་ཀྱི་
འབྱོར་པ་ཕུན་སུམ་ཚོགས་པ་དང་ལྡན་པ། དཀོན་མཆོག་གསུམ་ལ་མི་ཕྱེད་
པའི་དད་པ་དང་ལྡན་པ་ཞིག་བྱུང་བར་གྱུར་ཏོ། །རྒྱལ་པོ་དེ་བསྙེན་གནས་
ཀྱི་སྡོམ་པ་ལ་གནས་ཤིང་སྦྱིན་པ་རྒྱ་ཆེན་པོ་ཡང་གཏོང་ངོ་། །དུས་དེར་རྣལ་
1009



，
འབྱོར་མ་རོལ་པ་མོ་བུ་མོ་ལྔ་བརྒྱ་དང་བཅས་པ་གདོལ་པ་མོའི་ཆ་བྱད་དུ་་་་
བྱས་ནས་རྒྱལ་པོའི་དྲུང་དུ་རྒྱལ་པོ་དེ་ཕྱག་རྒྱ་ཆེན་པོའི་དངོས་གྲུབ་ཀྱི་སྐལ་
བ་དང་ལྡན་པར་གཟིགས་ནས་དེ་ལ་ཏིང་ངེ་འཛིན་འདི་བསྟན་པའི་ཆེད་དུ་
རྒྱལ་པོའི་དྲུང་དུ་གདོལ་པ་མོ་རྣལ་འབྱོར་མ་རྣམས་ཀྱིས་སྡུག་བསྔལ་བའི་་་་
ཚིག་དང་ལྡན་པས་སློང་བའི་ཚུལ་དུ་བྱས་སོ། །རྒྱལ་པོས་ཀྱང་གོས་དང་ཁ་
ཟས་མང་པོ་བྱིན་པ་ལས་ད་དུང་མདུན་ན་འཁོད་དོ། །གདོལ་པ་མོ་དེ་དག་
འཁོད་པ་ན་སྔ་ན་མེད་པའི་དྲི་བསུང་བཟང་པོས་རྒྱལ་པོ་དེའི་ཕོ་བྲང་གང་
བར་གྱུར་ཏོ། །རྒྱལ་པོས་འཁོར་མི་རྣམས་ལ་སྨྲས་པ། ཁོ་བོའི་ཕོ་བྲང་འཁོར་
གྱི་སྔ་ན་མེད་པའི་དྲི་འདི་གང་ལས་བྱུང་མེ་ཏོག་གམ་སྤོས་སམ་ཅི་བསྒོས་་་་
ཞེས་བཙལ་དུ་བཅུག་པ་ལས་མ་རྙེད་དོ། །སྐབས་དེར་གདོལ་པ་མོ་ལངས་ཏེ་
འགྲོ་བར་ཆས་པ་ལས་དྲི་དེ་མེད་པར་གྱུར་ཏེ། རྒྱལ་པོས་བསམ་པ། གོར་
མ་ཆགས་པར་དྲི་འདི་ནི་གདོལ་པ་མོ་རྣམས་ལས་བྱུང་བས་འདི་རྣམས་ནི་་་
གདོལ་པ་མོ་མ་ལགས་ཀྱི། ཨུ་རྒྱན་གྱི་གནས་འདི་ན་རྣལ་འབྱོར་མ་རོལ་པ་
མོ་རྣལ་འབྱོར་མ་ལྔ་བརྒྱ་དང་བཅས་ནས་འགྲོ་བའི་དོན་ལ་སྤྱོད་པ་མཛད་་་
ཅེས་གྲགས་པས་འདི་རྣམས་རྣལ་འབྱོར་མ་ཡིན་ནོ་ཞེས་རྟོགས་ཏེ། མཆོད་
པའི་ཡོ་བྱད་བཤམས་པ་ལས་རྣལ་འབྱོར་མ་རྣམས་ཀྱིས་མངོན་སུམ་དུ་མ་་་་
བྱེད་ཅིག་ཅེས་པའི་བརྡས་གོ་བར་བྱས་ནས། མཚན་མོ་ཚོགས་ཀྱི་མཆོད་པ་
གྱིས་ཤིག ཁོ་མོ་ཅག་འོང་ཞེས་བརྡ་མཛད་ནས་དེ་ནས་མི་སྣང་བར་གྱུར་
ཏོ། །དེ་ནས་རྒྱལ་པོ་མཆོག་ཏུ་དགའ་བ་སྐྱེས་ནས་ཚོགས་ཀྱི་མཆོད་པ་ཆེན་
པོ་བ ཤམས་ནས་འདུག་པ་ལས། རྣལ་འབྱོར་མ་རྣམས་བྱོན་ནས་རྒྱལ་པོའི་
ཚོགས་ཀྱི་མཆོད་པ་ལ་ལོངས་སྤྱོད་ནས་རྒྱལ་པོས་ཀྱང་རྒྱལ་སྲིད་ཀྱི་འབྱོར་པ་
1010



རྩྭ་དང་འདྲ་བར་ལྟོས་པ་མེད་པའི་ཚུལ་གྱིས་རྣལ་འབྱོར་མ་རྣམས་ལ་ཕུལ་
བ་དང༌། རྣལ་འབྱོར་མ་རྣམས་ཀྱིས་སྨྲས་པ། ཁྱོད་ཉིད་ཀྱིས་རྒྱལ་སྲིད་ཀྱི་
འབྱོར་པ་ཟུངས་ཤིག རྒྱལ་པོས་གསོལ་པ། རྒྱལ་སྲིད་ཀྱི་སྤྱོད་པས་ཁོ་བོ་
འཆིང་བའི་རྒྱུར་མི་འགྱུར་བ་ལགས་སམ། རྣལ་འབྱོར་མ་རྣམས་ཀྱིས་སྨྲས་
པ། སེངྒེ་རྣམ་པར་བསྒྱིངས་པ་ཞེས་བྱ་བའི་ཏིང་ངེ་འཛིན་ལ་མཉམ་པར་
བཞག་ན་གང་གིས་ཀྱང་འཆིང་བ་མེད་དེ། བདེ་བར་གཤེགས་པ་རྣམས་
ཀྱིས་ཁྱིམ་ལ་གནས་པ་དང་རབ་ཏུ་བྱུང་བ་སྟེ། བྱང་ཆུབ་སེམས་དཔའི་སྤྱོད་
པ་རྣམ་གཉིས་སོ། །ཞེས་གསུངས་པའི་ཕྱིར་རོ། །རྒྱལ་པོས་སྨྲས་པ། སེངྒེ་
རྣམ་པར་བསྒྱིངས་པ་ཞེས་བྱ་བའི་ཏིང་ངེ་འཛིན་གང་ལགས་ཤིང་ཅི་འདྲ་བ་
བདག་ལ་བསྟན་དུ་གསོལ། རྣལ་འབྱོར་མ་རྣམས་ཀྱིས་མགྲིན་གཅིག་ཏུ་རྒྱལ་
པོ་ལ་འདི་སྐད་ཅེས་སྨྲས་སོ། །སའི་བདག་པོ་འདི་ལྟ་སྟེ། དཔེར་ན་རི་དྭགས་
ཀྱི་རྒྱལ་པོ་སེངྒེ་ནི་ རང་ལས་ གཞན་པའི་རི་དྭགས་ ཀྱིས་འཇིགས་པའམ།
བག་ཚ་བའམ། སྤུ་ཟིང་ཞེས་བྱེད་པའམ། དོགས་པ་ཙམ་ཡང་མེད་ཀྱི་གཞན་
དུ་ན་རང་གི་ཁ་ཟས་ཙམ་ཞིག་ཡིད་ལ་བྱེད་དོ། །ས་ཡི་བདག་པོ། དེ་བཞིན་
དུ་ཏིང་ངེ་འཛིན་གང་ལ་གནས་ན་རྣམ་པར་རྟོག་པ་དང་མཚན་མའི་འདུ་་་
ཤེས་ཐམས་ཅད་ཟིལ་གྱིས་མནན་ཅིང་དོགས་པ་མེད་པར་གནས་ལ་གཞན་
དུ་ན་དངོས་པོར་ལྟ་བ་རྣམས་བདག་མེད་པ་ལ་འཛུད་པ་ཙམ་ཞིག་ཡིད་ལ་
བྱེད་དོ། །ས་ཡི་བདག་པོ། དེ་ནི་སེངྒེ་རྣམ་པར་བསྒྱིངས་པ་ཞེས་བྱ་བའི་ཏིང་
ངེ་འཛིན་ཡིན་ནོ། །ས་ཡི་བདག་པོ་གནོད་སེམས་སྤང་བྱ་སྟེ། །མཁའ་ལ་བྱ་
བཞིན་གང་ལ་མ་ཐོགས་པར། །ཐོགས་མེད་ཏིང་འཛིན་འདི་ལ་རབ་གནས་
པ། །སངས་རྒྱས་བྱེ་བ་ཕྲག་བརྒྱ་ཁྱོད་མཐོང་འགྱུར། །ཞེས་གསུངས་ནས་
1011



རྣལ་འབྱོར་མ་དེ་དག་མི་སྣང་བར་གྱུར་ཏོ། །དེ་ནས་རྒྱལ་པོ་དེས་ཀྱང་སྐད་
ཅིག་དེ་ལ་ལྷན་ཅིག་སྐྱེས་པའི་ཏིང་ངེ་འཛིན་སངས་རྒྱས་ཐམས་ཅད་ཀྱི་ཡུལ་
ལ་འཇུག་པ། བསམ་དུ་མེད་པ། ཐོགས་པ་མེད་པ། ནམ་མཁའ་མཛོད་ཀྱི་
གཏེར་ཞེས་བྱ་བ་ཇི་ལྟ་བ་བཞིན་དུ་རྟོགས་ཤིང་ཁོང་དུ་ཆུད་དེ་ཁ་ན་མ་ཐོ་
བ་མེད་པའི་རྒྱལ་སྲིད་ཀྱིས་འགྲོ་བ་སྐྱོང་ཞིང་རྣལ་འབྱོར་གྱི་སྤྱོད་པ་བྱེད་ལ་
ཏིང་ངེ་འཛིན་འདི་དེ་བཞིན་གཤེགས་པ་ཐམས་ཅད་ཀྱི་སྐུ་དང་གསུང་དང་
ཐུགས་ཡེ་ཤེས་ཀྱི་དམ་ཚིག་དང་ལྡན་པར་སྟོན་ཏེ། རྣལ་འབྱོར་པ་དེའི་ཚུལ་
ནི་དེ་འདྲའོ། །དམ་ཚིག་ཅེས་བྱ་རྡོ་རྗེ་དཔལ། །ཞེས་བྱ་བ་ནི། རྒྱལ་པོ་དཔའ་
བོ་རྡོ་རྗེ་དེ་ཉིད་ཀྱི་བྲམ་ཟེ་མདུན་ན་འདོན་དམ་ཚིག་རྡོ་རྗེ་ཞེས་བྱ་བ། ཚིག་
བདེན་པར་སྨྲ་ཞིང་དམ་བཅས་པའི་དམ་ཚིག་ལས་འདའ་བར་མི་བྱེད། བླ་
མ་ལ་སྲི་ཞུ་བྱེད་པ་ཆོས་དང་མཐུན་པའི་སྨྱུང་འདོན་གྱི་ཕུར་པ་དང་། །
འཇིག་རྟེན་པའི་སྨྱུང་འདོན་པར་མི་བྱེད་པ་ཞིག་གནས་ཏེ། དེས་གཉུག་
མར་ཆོས་དང་མཐུན་པའི་མཆོད་པ་འབའ་ཞིག་གིས་གནས་ཤིང་རྒྱལ་པོ་་་་་
མཉེས་པར་བྱེད་ཅིང་རྒྱལ་པོའི་བཀའ་ལས་ནམ་ཡང་འདའ་བར་མི་བྱེད་པ་
ཞིག་གནས་པ་ལས། དེ་ལ་རྒྱལ་པོས་བཀའ་སྩལ་པ། མདུན་ན་འདོན་ཤེས་
པར་གྱིས་ཤིག ཁྱོད་ཀྱིས་དམ་ལ་གནས་པ་ལེགས་སོ། །བདེན་པར་སྨྲ་བ་
ལེགས་ཀྱི་ད་དུང་དམ་ཚིག་ལ་གནས་པར་གྱིས་ཤིག་དང་། དམ་ཚིག་གིས་ནི་
འགྲོ་བ་ཡིད་དུ་འོང་བ་དང་། ཀུན་གྱིས་བཀུར་བར་འགྱུར་རོ། །མདུན་ན་
འདོན་གྱིས་གསོལ་པ། ལྷ་ལགས། དམ་ཚིག་ཅེས་བྱ་བ་བདེན་པར་སྨྲ་བ་
ལགས་སམ། བཀའ་སྩལ་པ། མདུན་ན་འདོན་དམ་ཚིག་འདི་ནི་བདེན་པར་
སྨྲ་ཞིང་དམ་བཅས་པ་ལྟར་བྱེད་པའོ། །གསོལ་པ། ལྷ་ལགས། བདེན་པར་སྨྲ་
1012



བས་འཇིག་རྟེན་འདིའི་བྱ་བ་ཡོངས་སུ་རྫོགས་པ་བདེན་པར་སྨྲ་བའི་དམ་་་་
ཚིག་ལགས་ན། བླ་མ་དང་སངས་རྒྱས་དང་བྱང་ཆུབ་སེམས་དཔའ་དང་
ཕྲད་པར་འགྱུར་བའི་དམ་ཚིག་གང་ལགས། བཀའ་སྩལ་པ། མདུན་ན་
འདོན་བླ་མ་དང་སངས་རྒྱས་བྱང་ཆུབ་སེམས་དཔའ་དང་ཕྲད་པར་འགྱུར་
ཞིང་མི་འབྲལ་བའི་དམ་ཚིག་ཡིན་པ་དེ་བསྟན་ན་ཁྱོད་ཡིད་ཆེས་པར་མི་་་་་་
འགྱུར་ལ། དེའི་དབང་གིས་མདུན་ན་འདོན་ཁྱོད་མནར་མེད་པར་སོང་ན་
མ་ལེགས་སོ། །གསོལ་པ། ས་ཡི་བདག་པོ་ཡིད་མི་ཆེས་པ་མ་མཆིས་སོ། །
བཀའ་སྩལ་པ། དུས་གསུམ་གྱི་དེ་བཞིན་གཤེགས་པ་ཐམས་ཅད་ཀྱི་སྐུ་དང་
གསུང་དང་ཐུགས་དང་ཡེ་ཤེས་མི་ཟད་པ་ཞེས་བྱ་བའི་དམ་ཚིག་ལ་གནས་་་
པར་བྱས་ན་བླ་མ་དང་སངས་རྒྱས་ལ་སོགས་པ་དང་མི་འབྲལ་བར་འགྱུར་
རོ། །གཞན་ཡང་སངས་རྒྱས་ཀྱི་ཞིང་ཁམས་ཡོན་ཏན་རིན་པོ་ཆེ་བསམ་གྱིས་
མི་ཁྱབ་པ་ཡང་མཐོང་བར་འགྱུར་རོ། །གསོལ་པ། དམ་ཚིག་དེ་མ་འཚལ་
ལོ། །བཀའ་སྩལ་པ། མདུན་ན་འདོན་ཐོག་མར་རང་གི་སེམས་ལ་སོ་སོར་
རྟོགས་ལ། དེའི་རྗེས་ལ་སེམས་དེ་ཡང་བསམ་གྱིས་མི་ཁྱབ་པའི་དབྱིངས་ལ་
ཞོག་ཅིག་དང༌། དེས་ན་དམ་ཚིག་ཐམས་ཅད་ཡོངས་སུ་རྫོགས་ཤིང་སངས་
རྒྱས་ཐམས་ཅད་དང་ཕྲད་པར་འགྱུར་རོ། །ཞེས་གསུངས་ནས་ཅང་མི་
གསུང་བར་གྱུར་ཏེ། མདུན་ན་འདོན་གྱིས་ཀྱང་དམ་ཚིག་དེ་ཡིད་ལ་བྱས་པ་
ཙམ་གྱིས་སངས་རྒྱས་ཀྱི་ཞིང་ཁམས་ཡོན་ཏན་རིན་པོ་ཆེ་བསམ་གྱིས་མི་ཁྱབ་
པ་རྣམས་མཐོང་བར་གྱུར་ཏེ། མདུན་ན་འདོན་དམ་ཚིག་རྡོ་རྗེ་ཞེས་བྱ་བའི་
རྣལ་འབྱོར་པ་དེའི་ཚུལ་ནི་དེ་འདྲའོ། །དེ་བཞིན་པདྨའི་རྡོ་རྗེའི་དཔལ། །
ཞེས་བྱ་བ་ནི། དཔལ་ཨུ་རྒྱན་གྱི་ཡུལ་དེ་ཉིད་ན་ཞིང་པ་པདྨའི་རྡོ་རྗེ་ཞེས་བྱ་
1013



བ་སྔ་ནས་བདག་དང་བདག་གིར་འཛིན་པ་ཤས་ཆུང་བ། གཙང་བ་དང་
མི་གཙང་བའི་རྣམ་པར་རྟོག་པས་དམན་པ་ཞིག་གནས་པ་ལས། དེ་དུས་
གཞན་ཞིག་ན་སཱ་ལུའི་ཞིང་རྨོད་པ་ལས་ཞིང་གི་ལས་ཀྱིས་སུན་པར་གྱུར་་་་་་
ཅིང་སྐྱོ་ཤེས་ཆེར་སྐྱེས་ནས། དེས་བསམ་པ། ཨུ་རྒྱན་གྱི་གནས་འདི་ནི། རྣལ་
འབྱོར་པས་གང་ཞེས་གྲགས་ན། ཁོ་བོ་ཡང་རྣལ་འབྱོར་པ་གཅིག་ལ་ཡང་
དག་པའི་ལམ་བཙལ་ལ་རྣལ་འབྱོར་གྱི་སྤྱོད་པ་སྤྱད་པར་བྱའོ། །ཞེས་དམ་
བཅས་པ་ལས་དེའི་ལྷག་པའི་བསམ་པ་རྒྱ་ཆེན་པོ་དེ་རྣལ་འབྱོར་པ་མདུན་
ན་འདོན་གྱིས་མཁྱེན་ཅིང་སྐལ་བ་དང་ལྡན་པར་གཟིགས་ནས། ཞིང་པ་
པདྨའི་རྡོ་རྗེ་གང་ན་བ་དེར་བྱོན་ནས་ཞིང་པ་པདྨའི་རྡོ་རྗེས་མཐོང་བས་་་་་་
རབ་ཏུ་དགའ་སྟེ། རྐང་པ་ལ་སྤྱི་བོས་གཏུགས་ཏེ་འདི་སྐད་ཅེས་སྨྲས་པ།
ཀྱེ་སྐྱེས་བུ་ཆེན་པོ་ཁྱོད་ནི་རྣལ་འབྱོར་པ་འགའ་ཞིག་ལགས་གྲང་ན་ཁོ་བོ་ལ་
རྣལ་འབྱོར་གྱི་སྤྱོད་པ་བསྟན་དུ་གསོལ་ཞེས་སྨྲས་པ་དང་། མདུན་ན་འདོན་
གྱིས་སྨྲས་པ། རིགས་ཀྱི་བུ་རྣལ་འབྱོར་པ་ཐམས་ཅད་ཀྱི་སྤྱོད་པ་རླབས་
པོ་ཆེ་སངས་རྒྱས་ཐམས་ཅད་ཀྱི་ཡུལ་ལ་འཇུག་པ་རྣལ་འབྱོར་རྟོག་པའི་རླུང་
འཚུབ་ཀྱིས་མི་བསྒུལ་བའི་སྤྱོད་པ་ལ་སྤྱད་པར་གྱིས་དང་། རྣལ་འབྱོར་པ་
མཐར་ཕྱིན་པར་འགྱུར་རོ། །ཞེས་བསྒོས་ནས་རང་གི་རྣལ་འབྱོར་གྱི་གནས་
སུ་སོང་བར་གྱུར་ཏོ། །ཞིང་པ་པདྨའི་རྡོ་རྗེས་རྣལ་འབྱོར་པ་ཐམས་ཅད་ཀྱི་
སྤྱོད་པ་རླབས་པོ་ཆེ་སངས་རྒྱས་ཀྱི་ཡུལ་ལ་འཇུག་པ་རྣམ་པར་རྟོག་པའི་་་་་་
རླུང་གིས་མི་བསྒྱེལ་བ་ལེགས་པར་རྟོགས་ཤིང་དཔལ་ཨུ་རྒྱན་གྱི་གནས་དེ་་་་
ཉིད་ཀྱང་སྐད་ཅིག་དེ་ཉིད་ལ་རིན་པོ་ཆེ་སྣ་ཚོགས་པ་མཐོང་ཞིང་གསང་་་་་་
སྔགས་ཀྱི་ཚུལ་གྱིས་སྤྱད་པ་སྤྱོད་པའི་རྣལ་འབྱོར་མ་གྲུབ་པ་བརྙེས་པ་འབའ་
1014



ཞིག་གིས་ཡོངས་སུ་གང་བ་མཐོང་སྟེ་རྣལ་འབྱོར་པ་པདྨའི་རྡོ་རྗེའི་ཚུལ་ནི་
དེ་འདྲའོ། །དཔལ་ལྡན་ལྷན་ཅིག་སྐྱེས་རྡོ་རྗེ། །ཞེས་བྱ་བ་ནི། དཔལ་ཨུ་རྒྱན་
གྱི་གནས་དེ་ཉིད་ན་ཆང་འཚོང་བ་ལྷན་ཅིག་སྐྱེས་པའི་རྡོ་རྗེ་ཞེས་པ་གནས་
པ་ལས། ཆང་འཚོང་བ་དེས་བསམ་པ། ཨེ་མ་ཧོ། ཁོ་བོ་ནི་རྟག་པར་འཇིག་
རྟེན་ཐམས་ཅད་བྱ་བ་འཆོར་བར་བྱེད་པའི་ཆང་འདི་ལ་སྤྱོད་ཅིང་གཞན་ལ་
འཚོང་བ་ནི། ཆང་མ་ཡིན་གྱི། མ་ལ་ད་ནི་ལྷན་ཅིག་སྐྱེས་པའི་ཆང་ཞེས་བྱ་
བ་དུས་གསུམ་གྱི་སངས་རྒྱས་ཐམས་ཅད་ཀྱིས་གསོལ་བ་ཞིག་ཡོད་ཀྱང་ཟེར་
ལ། དེ་ད་ལྟ་དཔལ་ཨུ་རྒྱན་གྱི་གནས་འདི་ན་བཞུགས་པའི་རྣལ་འབྱོར་པ་
རྣམས་ཀྱིས་སྤྱོད་ཅེས་གྲགས་པས་ཁོ་བོས་ཀྱང་རྣལ་འབྱོར་པ་འགའ་ཞིག་ལ་
ཆང་དེ་བཙལ་ལ་ལོངས་སྤྱོད་ཅིང་གཞན་ལ་ཡང་བསྟན་པར་བྱའོ་ཞེས་་་་་
སེམས་ལ་དྲན་ཅིང་ཚིག་ཏུ་ཡང་བརྗོད་ནས་དེ་ཀུན་ཏུ་འགྲོ་ཞིང་ཁོ་བོ་ལ་
ལྷན་ཅིག་སྐྱེས་པའི་ཆང་གི་རོ་བསྟན་དུ་གསོལ། ཞེས་རྟག་པར་བརྗོད་པ་
ལས། དེའི་སེམས་རྒྱ་ཆེན་པོ་དེ་དག་རྣལ་འབྱོར་པ་པདྨའི་རྡོ་རྗེས་མཁྱེན་
ཅིང་ཕྱག་རྒྱ་ཆེན་པོ་འབྲས་བུ་མངོན་དུ་བྱེད་པར་གཟིགས་ནས་ཆང་འཚོང་
བ་ག་ལ་བ་དེར་བྱོན་ནས་ཕྱག་བརྐྱངས་པ་ཙམ་གྱིས་ཆང་འཚོང་བ་དེ་རབ་
ཏུ་དགའ་ནས་རྣལ་འབྱོར་པ་པདྨའི་རྡོ་རྗེའི་ཞབས་ལ་མགོ་བོས་གཏུགས་་་་
ནས་འདི་སྐད་ཅེས་གསོལ་ཏོ། །སྐྱེས་བུ་ཆེན་པོ་ཁོ་བོ་ལ་ལྷན་ཅིག་སྐྱེས་པའི་
བཏུང་བ་བསྟན་ཏུ་གསོལ་ཞེས་ཞུས་པ་དང་། རྣལ་འབྱོར་པ་པདྨའི་རྡོ་རྗེས་
འདི་སྐད་ཅེས་གསུངས་སོ། །རིགས་ཀྱི་བུ་སུས་ཀྱང་མ་བྱས་པའི་ཆང་དེ་
བཞིན་གཤེགས་པ་རྣམས་ཀྱིས་གསོལ་པ་ཟད་པ་མེད་པ་མ་རིག་པའི་གཉིད་
སངས་པར་བྱེད་པ་དང་། འཁོར་བ་གྲོང་དགོན་པར་ངལ་བ་ལས་དབུགས་
1015



འདོན་པར་བྱེད་པ་འཐུང་ཞིག དེ་ནི་འདི་ལྟ་སྟེ་སངས་རྒྱས་ཐམས་ཅད་ཀྱི་
ཡུལ་ལ་འཇུག་པ་མི་ཟད་པའི་ཟ་མ་ཏོག་ཅེས་བྱ་བ་ཡང་ཡིན་ལ་བསམ་གྱིས་
མི་ཁྱབ་པའི་ཡུལ་ཞེས་བྱ་བ་ཡང་ཡིན་ཏེ། རིགས་ཀྱི་བུ་ཏིང་ངེ་འཛིན་དེ་ལ་
མཉམ་པར་ཞོག་དང་། གདོད་ལྷན་ཅིག་སྐྱེས་པའི་ཆང་སངས་རྒྱས་རྣམས་
ཀྱིས་ གསོལ་པ་འགྲོ་བ་ཀུན་ལ་འགྱེད་ནུས་པ་ཁྱོད་ཀྱིས་མྱོང་ཞིང་སྐོམ་པ་
སེལ་བར་འགྱུར་རོ་ཞེས་བསྒོས་ནས་རྣལ་འབྱོར་གྱི་གནས་སུ་གཤེགས་སོ། །
ཆང་འཚོང་དེས་ཀྱང་ཏིང་ངེ་འཛིན་ལ་བཞག་པ་ཙམ་གྱིས་ལྷན་ཅིག་སྐྱེས་་་་
པའི་བཏུང་བ་ཟད་པ་མེད་པའི་གཏེར་ཞེས་བྱ་བ་ཉམས་སུ་མྱོང་སྟེ། རྣལ་
འབྱོར་པ་ལྷན་ཅིག་སྐྱེས་པའི་རྡོ་རྗེའི་ཚུལ་ནི་དེ་འདྲའོ། །དེ་ནས་དགའ་བའི་
རྡོ་རྗེའི་དཔལ། །ཞེས་བྱ་བ་ནི། དཔལ་ཨུ་རྒྱན་གྱི་གནས་འདི་ཉིད་ན་ཐ་ག་
བ་དགའ་བའི་རྡོ་རྗེ་ཞེས་བྱ་བ། གང་དག་ལ་དགའ་བའི་སེམས་བསྐྱེད་པ་
གཅིག་གནས་པ་ལས། ཐ་ག་བ་ཟླ་བོ་དག་ལ་རྣལ་འབྱོར་གྱི་སྤྱོད་པ་སྤྱད་
པའི་བསྔགས་པ་འབའ་ཞིག་བརྗོད་ཅིང་བདག་ཉིད་ཀྱང་དེ་ལྟར་སེམས་ཏེ།
མ་ལ་བདག་ནི་དཀྱིལ་འཁོར་གྱི་འཁོར་ལོ་སྔོན་དུ་འགྲོ་བས་བླ་མ་དག་ལས་
མངོན་པར་དབང་བསྐུར་བ་ཐོབ་སྟེ། མཚན་མ་མེད་པའི་གནས་ལ་གནས་
ཤིང་རྣལ་འབྱོར་པ་དེ་དག་དང་འགྲོགས་ཏེ། དེ་དག་གི་ཞབས་ལ་བསྙེན་
བཀུར་བྱེད་ཅིང་ཅི་མ་རུང་ཞེས་ཡིད་ལ་རྟག་ཏུ་བྱེད་པ་ལས་ཐ་ག་བ་དེས་དེ་
མ་ཐག་ཏུ་བྱ་བ་ལྷག་མ་དག་སྤངས་ཏེ་བླ་མ་དམ་པ་དག་ལས་ཡོངས་སུ་རྙེད་
དེ་ཡོངས་སུ་རྙེད་ནས་མཚན་མ་མེད་པའི་གནས་ལ་ནམ་ཞིག་འགོད་པར་་་་་
འགྱུར་བའི་བླ་མ་དེ་འདྲ་བ་ཚོལ་ཚོལ་བ་ལས་རྣལ་འབྱོར་པ་ལྷན་ཅིག་སྐྱེས་
པའི་རྡོ་རྗེ་ཞེས་བྱ་བ་བླ་མ་དམ་པ་རྣམས་བསྙེན་བསྙེན་པ་གཅིག་ད་ལྟར་་་་་་
1016



ཆང་འཚོང་བའི་གྲོང་ན་རྣལ་འབྱོར་གྱི་སྤྱོད་པ་མཛད་དོ་ཞེས་ཐོས་ནས་རྣལ་
འབྱོར་པ་དེ་ག་ལ་བ་དེར་ སོན་པ་ལས་རྣལ་འབྱོར་པ་དེས་ ཐ་ག་བ་དེའི་
སེམས་ཀྱི་རྒྱུད་རྗེས་སུ་རྟོགས་ཏེ་འདི་སྐད་ཅེས། ཀྱེ་ཐ་ག་བ་ཁྱོད་ཀྱི་བསམ་
པ་རྒྱ་ཆེན་པོ་དེ་མཆོག་ཏུ་ལེགས་སོ། །མྱུར་བ་མྱུར་བར་དཀྱིལ་འཁོར་གྱི་
འཁོར་ལོ་དམ་པར་ཞུགས་ཤིག་དང་། སྐྱེས་བུ་དམ་པ་ཁྱོད་ཀྱི་བསམ་པ་རྒྱ་
ཆེན་པོ་ཁོ་བོས་མྱུར་དུ་བསྐང་སྟེ། ཞེས་སྨྲས་པ་དང་། ཐ་ག་བ་རབ་ཏུ་
དགའ་ནས་ཞབས་ལ་སྤྱི་བོས་གཏུགས་ཏེ། དཀྱིལ་འཁོར་སྔོན་དུ་འགྲོ་བས་
མངོན་པར་དབང་བསྐུར་བ་བླངས་ལ། ཐ་ག་བ་དེ་ལ་མཚན་མ་མེད་པའི་
གནས་ལ་གནས་པ་སངས་རྒྱས་ཐམས་ཅད་ཀྱི་ཡུལ་ལ་འཇུག་པ་ཡང་དག་་་་
པར་ཐོབ་ཅིང་རྣལ་འབྱོར་པ་གཞན་དག་ལ་ཡང་བསྙེན་བཀུར་ཞིང་ཐ་ག་་་་
བའི་ཚུལ་སྤྱོད་འཛིན་ཅིང་རྣལ་འབྱོར་གྱི་སྤྱོད་པ་བྱེད་དེ་རྣལ་འབྱོར་དགའ་
བའི་རྡོ་རྗེའི་ཚུལ་ནི་དེ་འདྲའོ། །རྡོ་རྗེ་དང་ལྡན་བྲམ་ཟེ་མོ། །ཞེས་བྱ་ང་
ནི། དཔལ་ཨུ་རྒྱན་གྱི་གནས་དེ་ཉིད་ན་བྲམ་ཟེ་མོ་རྡོ་རྗེ་ཞེས་བྱ་བ་ཁྲུས་དང་
གཙང་སྦྲ་མཐར་ཕྱིན་པ་ཁྲུས་དང་གཙང་སྦྲ་དེ་ཙམ་གྱིས་དག་པ་དང་གྲོལ་་་་
བར་འཛིན་པ་ཞིག་གནས་པ་ལས་དེ་དུས་གཞན་ཞིག་ན་འཇུག་ངོགས་ན་་་་་
ཁྲུས་བྱེད་ཅིང་དེའི་མཐར་རང་གི་སྡུག་པའི་ལྷ་ལ་མཆོད་ཅིང་གནས་པ་ལས་
རྣལ་འབྱོར་པ་དགའ་བའི་རྡོ་རྗེ་ཞེས་བྱ་བ་དེས་བྲམ་ཟེ་མོ་དེའི་སྔ་ཕྱིའི་ལོ་་་་
རྒྱུས་ཐ་ག་བ་གཅིག་ནས་གཅིག་ཏུ་བརྒྱུད་པ་ལས་ཐོས་ཏེ་བྲམ་ཟེ་མོ་དེ་རྗེས་
སུ་གཟུང་བར་བཞེད་དེ། བྲམ་ཟེ་མོ་དེའི་འཇུག་ངོགས་སུ་ཐ་ག་བ་དེ་སོང་
བ་དང་། བྲམ་ཟེ་མོ་དེ་ཡང་དེ་ན་ཁྲུས་བྱེད་པ་དང་ཕྲད་དེ་བྲམ་ཟེ་མོ་དེ་ལ་
འདི་སྐད་ཅེས་སྨྲས་སོ། །ཅི་བྲམ་ཟེ་མོ་ཁྱོད་དེ་ལྟར་ཁྲུས་བྱས་པས་ཕྱིའི་དྲི་མ་
，
1017



.
འབའ་ཞིག་དག་པར་ལྟའམ། འོན་ཏེ་ནང་ཡང་དག་པར་ལྟ། བྲམ་ཟེ་མོས་
སྨྲས་པ། གཉིས་ཀ་དག་པར་ལྟ་སྟེ། ལེགས་ལྡན་ཆེན་པོ་ཚངས་པས་ཀྱང་དེ་
སྐད་ཅེས་བསྟན་ཏོ། །རྣལ་འབྱོར་པ་དགའ་བའི་རྡོ་རྗེས་སྨྲས་པ། བྲམ་ཟེ་མོ་
ཁྱོད་ཀྱིས་ཕྱིའི་དྲི་མ་དག་པ་ལ་ནི། ཁོ་བོ་མི་འགེགས་ཀྱི་གལ་ཏེ་ཁྱོད་ཀྱི་ཕྱིའི་
ཁྲུས་ཀྱིས་ནང་གི་བདག་ཉིད་ཅན་ཡང་དག་པར་འདོད་པར་ལྟ་ན་ནི་ཁོ་བོ་
དག་པར་མི་འདོད་དེ། དེ་ཡང་ཇི་སྐད་དུ། གལ་ཏེ་ཁྲུས་ཀྱིས་དག་ལྟ་ན། །ཉ་
པ་རྣམས་ཀྱང་དོན་བྱས་ཤིང་། །ཉིན་དང་མཚན་དུ་གནས་པ་ཡི། །ཉ་ལ་
སོགས་པ་སྨོས་ཅི་དགོས། །ཞེས་གསུངས་ལ། གཞན་ཡང་སཱ་ལུའི་ས་བོན་
ལས་ནི་སཱ་ལུ་ཉིད་འབྱུང་གི་ཁྲ་རྒོད་ནི་མ་ཡིན་ཏེ། བྲམ་ཟེ་མོ་དེ་བཞིན་དུ་
ཉོན་མོངས་པའི་གཞི་ལས་ཉོན་མོངས་པ་ཉིད་སྐྱེ་ཡི། རྣམ་པར་བྱང་བ་ནི་མ་
ཡིན་ནོ། །བྲམ་ཟེ་མོས་སྨྲས་པ། འོ་ན་གང་གིས་ནང་གི་བདག་ཉིད་ཡང་དག་
པར་འགྱུར་བའི་ཁྲུས་དེ་ཁོ་མོ་ལ་བསྟན་དུ་གསོལ། རྣལ་འབྱོར་པས་སྨྲས་པ།
གང་ལུས་དང་ངག་གི་འབད་པ་མེད་པའི་ཁྲུས་ཀྱིས་དག་པར་གྱིས་ཤིག་དང་
ཁྱོད་ཀྱི་ཕྱི་ནང་མ་ལུས་པ་དག་པར་འགྱུར་རོ། །སྨྲས་པ། སྐྱེས་བུ་ཆེན་པོ་དེ་
ལྟ་བུའི་ཁྲུས་དེ་ཁོ་མོས་མི་འཚལ་གྱི་ལེགས་པར་བསྟན་དུ་གསོལ་ཞེས་སྨྲས་་་་
ནས་སྙིམ་པ་མེ་ཏོག་གིས་བཀང་སྟེ་རང་ཉིད་ཀྱི་སྟོད་གཡོགས་དང་བཅས་པ་
ཕུལ་ལོ། །རྣལ་འབྱོར་པས་སྨྲས་པ། བྲམ་ཟེ་མོ་ནམ་མཁའ་ཡོངས་སུ་དག་
པའི་དབྱིངས་ནས་སྤྲིན་དག་བྱུང་ནས་དེ་ཉིད་དུ་ཐིམ་པའམ་ཆུ་ཀླུང་ཡོངས་
སུ་དག་པ་ལས་ཉ་དག་བྱུང་བ་ཇི་ལྟ་བ་བཞིན་དུ་བྲམ་ཟེ་མོ་ཁྱོད་ཀྱི་སེམས་
ལ་ལྟ་བར་གྱིས་དང༌། གདོད་སངས་རྒྱས་ཐམས་ཅད་ཀྱི་ཡུལ་ལ་འཇུག་པའི་
ཡེ་ཤེས་ཀྱི་ཆུ་ཞེས་བྱ་བས་བདག་ཏུ་ལྟ་བའི་དྲི་མ་མ་ལུས་པར་འདག་པར་་་་
1 018



འགྱུར་རོ། །ཞེས་བསྒོ་ནས་རང་གི་གནས་སུ་དོང་སྟེ། བྲམ་ཟེ་མོ་དེས་ཀྱང་
སངས་རྒྱས་ཐམས་ཅད་ཀྱི་ཡུལ་ལ་འཇུག་པའི་ཡེ་ཤེས་ཀྱི་ཆུ་ཇི་ལྟ་བ་བཞིན་
དུ་རྟོགས་ཏེ་བདག་ཏུ་ལྟ་བའི་དྲི་མ་ཅན་གྱི་བྲམ་ཟེ་གཞན་རྣམས་ཀྱང་འདྲེན་
ཅིང་གནས་ཏེ་བྲམ་ཟེ་མོ་དེའི་ཚུལ་ནི་དེ་འདྲའོ། །དེ་བཞིན་གྲུབ་པའི་རྡོ་
རྗེ་དཔལ། །ཞེས་བྱ་བ་ནི། དཔལ་ཨུ་རྒྱན་གྱི་གནས་འདི་ཉིད་ན་འདྲེག་
མཁན་གྲུབ་པའི་རྡོ་རྗེ་ཞེས་བྱ་བ་གནས་པ་ལས། དེ་དམན་པའི་ལུས་ཀྱིས་
ཡིད་བྱུང་ནས་བྲམ་ཟེ་མོ་རྡོ་རྗེ་ཞེས་བྱ་བའི་རྣལ་འབྱོར་མ་ཞིག་ཡོད་པ་ཐོས་
ནས་དེའི་དྲུང་དུ་ཕྱིན་པ་དང་། ་ རྣལ་འབྱོར་མ་དེས་ཀྱང་དེའི་བསམ་པ་
རྟོགས་ནས་དེ་ལ་གསོ་སྦྱོང་གི་སྡོམ་པ་བྱིན་ཏེ་བཅོམ་ལྡན་འདས་སངས་རྒྱས་
ཐམས་ཅད་མཉམ་པར་འདུས་པ་ཞེས་བྱ་བའི་དཀྱིལ་འཁོར་དུ་བཀོད་ཅིང་
རྟོགས་པའི་རྣལ་འབྱོར་ལ་མཐར་ཕྱིན་པར་གྱུར་ཏེ། དེའི་སེམས་ཀྱི་མོས་པ་
དང༌། ལྷག་པའི་བསམ་པ་རྒྱ་ཆེན་པོ་རྣལ་འབྱོར་མ་དེས་མཁྱེན་ནས་འདྲེག་
མཁན་དེ་ལ་སངས་རྒྱས་ཐམས་ཅད་ཀྱི་ཡུལ་དུ་འཇུག་པ་ནས། ནམ་མཁའ་
མཛོད་ཀྱི་གཏེར་བྱ་བ་སྐད་ཅིག་ཙམ་གྱིས་བསྟན་པ་དང་། འདྲེག་མཁན་
དེས་ཀྱང་སྐད་ཅིག་དེ་ཉིད་ལ་ཏིང་ངེ་འཛིན་ཡིད་ལ་བྱས་པ་ཙམ་གྱིས་ལྷའི་
མིག་ལ་སོགས་པ་མངོན་པར་ཤེས་པ་ལྔ་དང་ཡང་ལྡན། རྣལ་འབྱོར་གྱི་སྤྱོད་
པས་འགྲོ་བ་གཞན་གྱི་དོན་མཛད་ཅིང་གནས་ཏེ་རྣལ་འབྱོར་པ་གྲུབ་པའི་རྡོ་
རྗེའི་ཚུལ་ནི་དེ་འདྲའོ། །དཔལ་ལྡན་གཤིན་རྗེའི་རྒྱལ་པོ་འདི། །ཞེས་བྱ་བ་ནི།
གོང་དུ་བརྗོད་པའི་ལྷན་ཅིག་སྐྱེས་པའི་ཏིང་ངེ་འཛིན་སངས་རྒྱས་ཐམས་་་་་
ཅད་ཀྱི་ཡུལ་ལ་འཇུག་པ་བསམ་དུ་མེད་པ་ཐོགས་པ་མེད་པ། ནམ་མཁའ་
མཛོད་ཀྱི་གཏེར་ཞེས་བྱ་བ་ཐ་སྙད་སྣ་ཚོགས་པས་མཚན་མ་འདི་ཉིད་དེ་་་་་་
1019



ཏིང་ངེ་འཛིན་འདི་ཉིད་ཀྱིས་ཁམས་གསུམ་པ་ཐམས་ཅད་ཀྱི་བདག་ཏུ་རྟོག་
པའི་བགེགས་མཐར་བྱེད་པའི་ཕྱིར་རོ། །དེ་བས་ན་གཤིན་རྗེ་སྟེ། གང་ལ་
གཤིན་རྗེའི་ངང་ཚུལ་ཡོད་པ་དེ་ནི་གཤིན་རྗེ་ཞེས་བྱ་ཞིང་དེས་བདག་ཅག་་་
རྣམས་ཀྱི་དཔལ་དུ་བྱེད་པས་དཔལ་གཤིན་རྗེའི་རྒྱལ་པོ་ཞེས་བྱའོ། །འདི་
ཞེས་བྱ་བ་ནི་བྱེད་པའི་སྒྲ་རུ་སྦྱར་ཏེ་འདི་ལྟར། དཔལ་ལྡན་འཁོར་ལོའི་
མངོན་བརྗོད་པས། །ཞེས་བྱ་བས་སྲིད་པའི་འཁོར་ལོ་གང་ཞིག་དཔལ་གྱི་
འབྱོར་པ་ཕུན་སུམ་ཚོགས་པར་མངོན་པར་བརྗོད་ཅིང་སྟོན་པ་སྟེ། འཁོར་
ལོའི་ནི་ལས་སུ་བྱ་བའི་ཚིག་གོ །དེ་བས་ན། དཔལ་ལྡན་འཁོར་ལོའི་མངོན་
བརྗོད་པ། །ཞེས་བྱའོ། །བླ་མ་དགེ་སློང་གཉིད་ལོག་པ། །ཞེས་བྱ་བ་ནི། སའི་
བདག་པོ་དབང་པོའི་བློ་རྒྱལ་སྲིད་ཀྱི་འབྱོར་པས་རབ་ཏུ་གཡེངས་པར་གྱུར་
པ་ལས་དཔལ་མོ་བདག་གིས་རྒྱལ་སྲིད་ཀྱི་འབྱོར་པ་སྤོང་བ་ལ་བཀོད་པ་སྟེ།
ཤཱཀྱའི་དགེ་སློང་གྱིས་ཞེས་བསྒོས་ནས་དེས་ཀྱང་རྒྱལ་སྲིད་འབྱོར་པ་མཆིལ་
མའི་ཐལ་བ་ལྟར་བོར་ནས། དགེ་འདུན་གྱི་གཙུག་ལག་ཁང་དུ་དགེ་སློང་གི་
དངོས་པོར་གྱུར་ནས་ཆོས་གོས་ངུར་སྨྲིག་ཡང་དག་པར་བླངས་ཏེ་མཁན་པོ་
དང་སློབ་དཔོན་གྱི་རྗེས་སུ་ཡང་དག་པར་སློབ་པ་ལས་ད་དུང་བློན་པོ་དང་
མདུན་ན་འདོན་ལ་སོགས་པས་བསྙེན་བཀུར་ཞིང༌། རྗེས་སུ་འབྲངས་པ་
ལས་དེའི་དགེ་བའི་ཕྱོགས་ཀྱི་གེགས་སུ་གྱུར་ཏོ། །དུས་དེ་ན་ཁོ་མོ་དཔལ་གྱི་
རི་ཞེས་བྱ་བ་ལ་གནས་པ་དང་། དཔལ་མོས་ལྟོས་ཤིག་ས་བདག་ལྟོས། །མི་
དབང་ས་བདག་མིང་པོ་ལྟོས། །ད་དུང་རྒྱལ་སྲིད་འབྱོར་པ་ཡིས། །མི་དབང་
རྣལ་འབྱོར་གེགས་བྱེད་དོ། །ཞེས་ནམ་མཁའ་ལ་སྒྲ་གྲགས་པར་གྱུར་ཏོ། །དེ་
མ་ཐག་ཏུ་ཁོ་མོས་དཔལ་ཨུ་རྒྱན་གྱི་གནས་མི་དབང་དགེ་སློང་ག་ལ་བ་དེར་
1020



བྱོན་ནོ། །གཞན་གྱི་རིགས་པ་ཡོངས་མ་གྱུར། །ཁོ་མོའི་རྐང་པར་དེ་བ ཏུད་
ནས། །ཨ་ཧོ་ལགླི་ཞེས་ཀྱང་བརྗོད། །དགའ་བའི་མདངས་ཀྱིས་མེ་ཏོག་
གཏོར། །དེ་ལ་ཁོ་མོས་འདི་སྐད་ཅེས། ཀྱེ་དབང་པོའི་བློ་ཁྱོད་རྒྱལ་པོའི་
འབྱོར་པས་འཁོར་བའི་གཡང་ས་ཆེན་པོར་ཁྲིད་པའི་གནས་ཡོངས་སུ་དོར་
ལ། དགེ་སློང་གི་དངོས་པོ་ཟུངས་ཤིག ཅེས་བསྒོ་བ་ཡིན་ནོ། །ཅི་ག་ད་
དུང་དུ་དགེ་སློང་གི་དངོས་པོར་གྱུར་ཀྱང་འདོར་བར་མི་བྱེད་དམ་ཞེས་སྨྲས་
སོ། །དགེ་སློང་དེས་ཁོ་མོ་ལ་འདི་སྐད་ཅེས་སྲིང་མོ་བདག་གིས་ནི་རྒྱལ་སྲིད་
མཆིལ་མའི་ཐལ་བ་ལྟར་བོར་ལགས་ཀྱི། ཡང་སྐྱེ་བོའི་ཚོགས་ཆེན་པོ་འདི་
དག་ནི་ད་ལྟར་ན་བདག་གི་སླད་བཞིན་འབྲངས་ལགས་ན། དེ་ལ་བདག་
གིས་ཇི་ལྟར་བསྒྲུབ་པར་བགྱི་བ་གསུངས་ཤིག་ཅེས་ཟེར་བ་ལས། ཁོ་མོས་
དེ་ལ་དུར་ཁྲོད་དུ་སོང་ལ་དེ་ཉིད་ཡིད་ལ་བྱོས་ཤིག་ཅེས་བསྒོ་བ་ན་དགེ་སློང་
གིས་བདག་གི་ངག་གི་རྗེས་སུ་ཞུགས་ཏེ་མཚན་ཕྱེད་ནས་ལངས་ཏེ་མཁན་པོ་
དང་དགེ་འདུན་ལ་སོགས་པས་དུར་ཁྲོད་དུ་གནས་པའི་གེགས་བྱེད་པའི་་་་་་
འཇིགས་པ་དང་ལྡན་པས་མཁན་པོ་དང་སློབ་དཔོན་ལ་སོགས་པ་གཉིད་་་་
ཀྱིས་ཡོངས་སུ་ནོན་པ་ག་ན་བ་དེར་སོང་སྟེ། དེ་དག་གིས་མི་ཚོར་བའི་
ཚུལ་དུ་རྐང་པ་ལ་གཏུགས་ནས་གཙུག་ལག་ཁང་ལ་ལྟོས་པ་མེད་པར་དུར་་་་
ཁྲོད་དུ་སོང་སྟེ། དེ་ཉིད་ཡིད་ལ་བྱེད་ཅིང་གནས་པ་ན་རྒྱལ་པོའི་བཙུན་
མོའི་ཚོགས་སྔགས་འཆང་མ་རྣམས་ཀྱིས་དགེ་སློང་དེའི་སེམས་ཀྱི་ལྷག་པའི་
བསམ་པ་བརྟན་ནམ་མི་བརྟན་ཞེས་ཅོ་འདྲི་བར་བསམ་པ་ལས། དགེ་སློང་
དེ་སངས་རྒྱས་ཐམས་ཅད་ཀྱི་ཡུལ་ལ་འཇུག་པའི་ཏིང་ངེ་འཛིན་ཡིད་ལ་བྱེད་
པའི་སྟོབས་ ཀྱིས་སྔགས་འཆང་མ་རྣམས་ ཀྱིས་མཐོང་བར་མ་གྱུར་ ཅིང་།
1021



དགེ་སློང་དེའི་ལཱ་བ་ཙམ་ཞིག་སྣང་བ་ལ་འདི་སྐད་ཅེས་བརྗོད་དེ། ཨེ་མ་
ཤཱཀྱའི་དགེ་སློང་དག་ནི་གཡོ་ཆེ་སྟེ། ལྭ་བ་ལྟར་ལུས་བསྒྱུར་བ་ཡིན་དྲང་།
ལྭ་བ་དེ་ཉིད་བཟའོ་ཞེས་ལྭ་བ་དུམ་བུར་བྱས་ཏེ་ཁར་སོ་སོར་བཅུག་པ་ལས།
སྔགས་འཆང་མ་དེ་རྣམས་མ་ལུས་པ་ལུག་ལྟ་བུར་གྱུར་ཏེ་ཡུལ་བོར་བོར་་་་་་་
ནས་རྒྱལ་པོའི་ཐད་དུ་ལྷགས་ཏེ། ཀྱེ་རྒྱལ་པོ་ཆེན་པོ་བདག་ཅག་རྣམས་དགེ་
སློང་དུར་ཁྲོད་པས་འདི་ལྟར་བགྱིས་ཏེ་ཨེ་མ་ཀྱི་ཧུད་རྒྱལ་པོས་བསྐྱབ་ཏུ་་་་
གསོལ། ཞེས་བརྗོད་དོ། །རྒྱལ་པོས་བཙུན་མོ་རྣམས་མཐོང་བས་མྱ་ངན་གྱིས་
གདུངས་ནས་དགེ་སློང་ག་ལ་བ་དེར་ཁྲིད་དེ་ཞབས་ལ་གཏུགས་ནས་འདི་་་་༌
སྐད་ཅེས་འཕགས་པའི་རྣལ་འབྱོར་ལ་ཅོ་དྲིས་པ་བཟོད་པར་གསོལ་ཞེས་་་་་
སྨྲས་པ་དང༌། དགེ་སློང་གིས་རྒྱལ་པོ་དེ་ལ་འདི་སྐད་ཅེས། ཀྱེ་རྒྱལ་པོའི་
བཙུན་མོ་འདི་དག་གིས་ཁོ་བོའི་ལཱ་བ་ཟོས་པ་ཕྱིར་བྱིན་ཅིག ཅེས་སྨྲས་པ་
དང་། དེ་དག་གིས་ལྭ་བའི་དུམ་བུ་རྣམས་ཕྱིར་བསྐྱུགས་ཏེ་སྔོན་ཇི་ལྟ་བ་
བཞིན་བསྒྲུབས་ནས་ཕུལ་བ་ཙམ་གྱིས་ཀྱང་ལུག་ལྟ་བུའི་དངོས་པོ་ལས་སླར་
ལོག་པར་གྱུར་ཏེ། དགེ་སློང་རྣལ་འབྱོར་པ་དེ་ལ་གཞན་དག་ཏུ་ལྭ་བ་པ་
ཞེས་ཀྱང་གྲགས་ཏེ་ཏིང་ངེ་འཛིན་དེའི་བྱིན་གྱིས་རླབས་པ་ནི། དེ་འདྲའོ། །
དེ་བཞིན་གཞན་ཡང་གང་ཞིག་ལྷ། །ཞེས་བྱ་བ་ནི། གོང་དུ་བརྗོད་པའི་རྣལ་
འབྱོར་པ་རྣམས་ལ་རང་ལས་བྱུང་བའི་བདེ་བ་དང་ལྡན་པས་ལྷ་ཡིན་ལ། དེ་
ལས་གཞན་པའི་ལྷའི་རྣལ་འབྱོར་པ་གཞན་ཡང་ཡོད་དེ། དཔལ་ལྡན་ཀུན་
འགྲོའི་མགོན་པོ་དང་། །ཞེས་བྱ་བ་ནི། དཔལ་ཨུ་རྒྱན་གྱི་གནས་འདི་ཉིད་ན་
དཔལ་ཀུན་འགྲོའི་མགོན་པོ་ཞེས་བྱ་བའི་རྣལ་འབྱོར་པ་ཞིག་དཔལ་ཨུ་རྒྱན་
གྱི་གནས་ཀུན་ཏུ་འགྲོ་ཞིང་དེ་ཁོ་ན་ཉིད་ཚོལ་ཚོལ་བ་དང་། རྣལ་འབྱོར་པ་
1022



，
གྲུབ་པའི་རྡོ་རྗེ་ཞེས་བྱ་བའི་དྲུང་དུ་ཕྱིན་ཏེ་ལོ་དུ་མར་བསྙེན་བཀུར་ནས་དེ་
ཁོ་ན་ཉིད་སྩལ་དུ་གསོལ་ཞེས་ཞུས་པ་དང་། རྣལ་འབྱོར་པ་དེས་འདི་སྐད་
ཅེས་རིགས་ཀྱི་བུ། དུས་གསུམ་གྱི་དེ་བཞིན་གཤེགས་པ་ཐམས་ཅད་ཀྱི་སྐུ་
དང་གསུང་དང་ཐུགས་ཀྱི་ཡེ་ཤེས་ཀྱི་དེ་ཁོ་ན་ཉིད་ནི་འབད་པ་དང་། ཡི་གེ་
དང་། བརྡ་དང་། བརྗོད་པ་དང་། སྒྲའི་ཡུལ་མ་ཡིན་ཏེ། དེ་ཁོ་ན་ཉིད་ནི།
སངས་རྒྱས་ཐམས་ཅད་ཀྱི་ཡུལ་ལ་འཇུག་པ་ཞེས་བྱ་བ་ཡིན་ཏེ། འབད་པ་
དང་། ཡི་གེ་དང༌། བརྡ་དང་། བརྗོད་པ་དང་། སྒྲས་རྙེད་པར་མི་འགྱུར་
རོ། །ཞེས་བརྗོད་མ་ཐག་ཏུ་ཏིང་ངེ་འཛིན་དེ་ཉིད་མངོན་དུ་གསལ་བར་གྱུར་
ཏེ། རྣལ་འབྱོར་པ་ཀུན་འགྲོའི་མགོན་པོའི་ཚུལ་ནི། དེ་འདྲའོ། །དེ་བཞིན་
དཔལ་ལྡན་ཐུགས་རྡོ་རྗེ། །ཞེས་བྱ་བ་ནི། དཔལ་ཨུ་རྒྱན་གྱི་ཡུལ་འདི་ཉིད་ན་
རྣལ་འབྱོར་པ་ཐུགས་ཀྱི་རྡོ་རྗེ་ཞེས་བྱ་བ་བདག་དང་འགྲོ་བ་ཐམས་ཅད་ཀྱི་
སེམས་ཀྱི་རྒྱུན་ལ་ཀུན་ཏུ་སྤྱོད་ཅིང་སེམས་ཀྱི་རང་བཞིན་ཚོལ་ཏེ་རྣལ་འབྱོར་
པ་དག་གི་དྲུང་དུ་འགྲོ་ཞིང་སེམས་ཀྱི་རང་བཞིན་ཅི་འདྲ་བའི་མན་ངག་ཞུ་
བ་དང་། དེས་རྣལ་འབྱོར་པ་ཀུན་འགྲོའི་མགོན་པོ་ཞེས་བྱ་བ་རྣམས་ལ་
སེམས་ཀྱི་རྒྱུན་ལ་མཁས་པ་ཞིག་ཡོད་ཅེས་ཐོས་ཏེ་དེ་གང་ན་བ་དེར་སོང་་་་་
ནས་རྣལ་འབྱོར་པ་དེ་ལ་ཇི་ལྟ་བའི་བསྙེན་བཀུར་ཕུལ་ནས་སེམས་ཀྱི་རང་་་་
བཞིན་དྲིས་པ་དང་། རྣལ་འབྱོར་པ་ཀུན་འགྲོའི་མགོན་པོས་འདི་སྐད་ཅེས་
རིགས་ཀྱི་བུ་དཔེར་ན་ནམ་མཁའ་ནི་ཁ་དོག་མ་ཡིན། དབྱིབས་མ་ཡིན།
ཚད་མ་ཡིན། བསྟན་དུ་མེད་པ། རྫས་སུ་གྲུབ་པ་མེད་པའོ། །རིགས་ཀྱི་བུ་
དེ་བཞིན་དུ་འགྲོ་བ་རྣམས་ཀྱི་སེམས་ཀྱི་རྒྱུན་གྱི་རང་བཞིན་ཡང་ནམ་མཁའ་
ལྟར་ཁ་དོག་མ་ཡིན། དབྱིབས་མ་ཡིན། ཚད་མ་ཡིན། བསྟན་དུ་མེད་པ།
1023



རྫས་སུ་གྲུབ་པ་མེད་པའོ། །ཞེས་བརྗོད་པ་ཙམ་གྱིས་རྣལ་འབྱོར་པ་དེས་
སངས་རྒྱས་ཐམས་ཅད་ཀྱི་ཡུལ་ལ་འཇུག་པ་ཞེས་བྱ་བ་ཡང་ཤེས་ཁོང་དུ་་་་་
ཆུད་ལ་འགྲོ་བ་རྣམས་ཀྱི་སེམས་ཀྱི་རང་བཞིན་ཡང་ཇི་ལྟ་བ་བཞིན་དུ་ཤེས་
པར་གྱུར་ཏེ། རྣལ་འབྱོར་པ་ཐུགས་ཀྱི་རྡོ་རྗེ་དེའི་ཚུལ་ནི་དེ་འདྲའོ། །དེ་ལྟར་
ཁོ་མོས་ཀྱང་ལྷན་ཅིག་སྐྱེས་པའི་ཏིང་ངེ་འཛིན་སངས་རྒྱས་ཐམས་ཅད་ཀྱི་་་་
ཡུལ་ལ་འཇུག་པ་བསམ་དུ་མེད་པ། ཐོགས་པ་མེད་པ། ནམ་མཁའ་མཛོད་
ཀྱི་གཏེར་ཞེས་བྱ་བ་འགྲོ་བ་ཐམས་ཅད་ཀྱི་རྒྱུན་རྟོགས་པར་བྱེད་པ་འདི་་་་་
ཚོལ་བ་ལས་རྣལ་འབྱོར་པ་ཐུགས་ཀྱི་རྡོ་རྗེ་ཞེས་བྱ་བ་ཞིག་ཏིང་ངེ་འཛིན་་་་
འདིའི་རང་བཞིན་ལ་མཁས་ཞེས་བྱ་བ་ཐོས་ནས་དེའི་དྲུང་དུ་ཕྱིན་ཏེ་ཁོ་་་་་་
མོས་ལོ་དུ་མར་མཆོག་གི་རྣལ་འབྱོར་པ་དེའི་ཞབས་ལ་བསྙེན་བཀུར་ཏེ་དེའི་
མཐར་ཏིང་ངེ་འཛིན་དེ་གནང་ནས་ཁོ་མོས་དཔལ་གྱི་རི་ལ་ཡིད་ལ་བྱས་པ་
ལས་མངོན་དུ་གྱུར་པ་ཡིན་ཅིང་། སའི་བདག་པོ་དབང་པོའི་བློ་ལ་རྣམ་
གྲངས་དུ་མས་བསྟན་ཅིང་ཁོང་དུ་ཆུད་པར་བྱས་ཏེ། རྒྱལ་སྲིད་ཀྱི་འབྱོར་པ་
དང་བྲལ་ནས་དུར་ཁྲོད་དུ་བསྟན་པ་ལས་མངོན་དུ་གྱུར་པ་ཡིན་ནོ། །ཞེས་
ལྷན་ཅིག་སྐྱེས་གྲུབ་ཀྱི་གདམས་ངག་གི་བརྒྱུད་པའི་ལོ་རྒྱུས་ཙམ་ལས་མ་་་་་
བྱུང་། སྤྱིར་གདུལ་བྱ་སྐལ་ལྡན་ལ་གནས་ངེས་མེད་སྣ་ཚོགས་ནས་ཆོས་ཀྱི་
བདུད་རྩི་འབྱུང་སྟེ། ཇི་ལྟར་སློབ་དཔོན་སངས་རྒྱས་ཡེ་ཤེས་ཞབས་ལ་
བཅོམ་ལྡན་འདས་འཇམ་པའི་དབྱངས་ཀྱིས་མངོན་སུམ་དུ་དབང་བསྐུར་་་་
ཞིང་རྒྱུད་བཤད་པ་ལྟ་བུའོ། །
བཞི་པ་ལ། བྱ་བ་དང་། སྤྱོད་པ་དང་། རྣལ་འབྱོར་དང་། རྣལ་འབྱོར་
བླ་མེད་ཀྱི་རྒྱུད་ཀྱི་བཤད་ཐབས་དང་བཞིའི་དང་པོ་ནི། དཔུང་བཟང་གིས་
1024



ཞུས་པའི་རྒྱུད་ཀྱི་འགྲེལ་པ་ལས་བཤད་པ་ལྟར་འཇུག་པ་དང་། སྦྱོར་བ་
དང༌། འགྲུབ་པ་དང༌། གྲུབ་པའི་སྤྱོད་པ་དང་བཞིས་བྱ་བའི་རྒྱུད་རྣམས་
བཤད་པར་བྱ་བ་ལ་རྒྱུད་གང་ལ་ཐམས་ཅད་མ་ཚང་ཞིང་མི་གསལ་བ་དག་
ལ་བྱ་བ་སྤྱིའི་བཤད་པའི་རྒྱུད་འཇུག་པའི་སྤྱོད་པ་གཙོ་བོར་སྟོན་པ་གསང་
བ་སྤྱིའི་རྒྱུད། སྦྱོར་བའི་སྤྱོད་པ་གཙོ་བོར་སྟོན་པ་བསམ་གཏན་ཕྱི་མ། སྦྱོར་
བ་དང་འགྲུབ་པའི་སྤྱོད་པ་ཐུན་མོང་དུ་སྟོན་པ་ལེགས་གྲུབ། སྤྱོད་པ་བཞི་
གའི་མཚན་ཉིད་གཏན་ལ་འབེབས་པ་དཔུང་བཟང་གིས་ཞུས་པའི་རྒྱུད་་་་་་
དང་བཞིས་ཁ་བསྐང་ལ་བཤད་པར་བྱའོ། །གཉིས་པ་ནི། རྣམ་སྣང་མངོན་
བྱང་གི་འགྲེལ་པར་བཤད་པ་ལྟར་གདུལ་བྱ་དབང་རྣོན་མགོ་སྨོས་པས་གོ་བ་
ལ་རྒྱུད་ཀྱི་མཚན་ཙམ་དང་། དབང་འབྲིང་རྣམ་པར་ཕྱེ་བས་གོ་བ་ལ་མིང་
དེ་ཉིད་ཀྱི་དོན་རབ་ཏུ་ཕྱེ་བ་ཙམ་བརྗོད་པ་དང་། དབང་རྟུལ་ཚིག་ལྷུར་
ལེན་པ་ལ་ཚིག་དེ་དག་ཉིད་ཀྱི་ཡན་ལག་རྣམ་པར་དབྱེ་བ་བརྟག་པའི་རིམ་
གྱིས་རྒྱས་པར་སྤྲོས་ཏེ་འཆད་པའི་སྒོ་གསུམ་དང་། དེ་གསུམ་ག་ལ་ཡང་རྒྱུད་
དང༌། ངོ་བོ་དང་། འབྲས་བུ་ཕུན་སུམ་ཚོགས་པའི་སྒོ་ནས་སྟོན་པ་པོ་རང་
དོན་ཕུན་སུམ་ཚོགས་པ་དང་། དེས་དཀྱིལ་འཁོར་དང་སྔགས་དང་ཕྱག་རྒྱ་
ལ་སོགས་པའི་སྒོ་ནས་གཞན་དོན་ཕུན་སུམ་ཚོགས་པ་གཉིས། དེ་ལ་ཡང་
དཀྱིལ་འཁོར་གྱི་ཆོ་ག་ལ་ཡང་དག་པར་བརྟེན་པའི་སྤྱོད་པ་དང༌། དེ་ལས་
གཞན་རིག་སྔགས་གསང་སྔགས་ལ་སོགས་པ་མཉེས་པར་བྱ་བའི་ཕྱིར་སྒྲུབ་
པ་པོ་རྣམས་ཀྱི་སྤྱོད་པའི་འབྲས་བུ་དང་བཅས་པ་གཉིས། དེ་ལ་ཡང་གསང་
སྔགས་མཉེས་པར་བྱ་བ་ལ་འཇུག་པ་དང༌། སྦྱོར་བ་དང༌། སྒྲུབ་པ་དང་།
དངོས་གྲུབ་ཀྱི་སྤྱོད་པ་དང་བཞི་སྔར་སྤྱོད་རྒྱུད་ཀྱི་མངོན་རྟོགས་ཀྱི་སྐབས་སུ་
1025



-
--
བཤད་པ་ལྟ་བུ་སྟེ། དེ་རྣམས་ཀྱིས་བསྡུས་པའི་སྒོ་ནས་རྣམ་སྣང་མངོན་བྱང་
བཤད་པ་བཞིན་དུ་སྤྱོད་རྒྱུད་གཞན་ལའང་ཅི་རིགས་པར་སྦྱར་ལ་བཤད་་་་་་
པར་བྱའོ། །གསུམ་པ་ནི། རྒྱུད་ཀྱི་བཞུགས་ཚུལ་གླེང་གཞིས་འབྲས་བུ་ཕུན་
སུམ་ཚོགས་པ་དང་། དེ་མན་ཆད་ཀྱིས་དེ་ཐོབ་པའི་ཐབས་བསྟན་ལ།
བརྗོད་བྱ་དེ་ཁོ་ན་ཉིད་རྣམ་པ་བཅུ། དེ་ལ་དབྱེ་ན་ཉི་ཤུའམ། སུམ་ཅུ། དེ་
བཤད་པའི་ཐབས་ལ། རྡོ་རྗེ་རྩེ་མོར། རིན་ཆེན་སྒྲོམ་གྱི་ཁ་ཕྱེ་ནས། །ཤེས་
རབ་ཀྱིས་ནི་སྣང་བར་བྱ། །དེ་ནས་གསང་བ་མཆོག་གྱུར་པ། །དམ་པ་ཡང་
དག་བཤད་པར་བྱ། །བྱ་བ་སྒྲུབ་པའི་ཐབས་ཆེན་པོ། །རྟོག་པ་ཐམས་ཅད་
བསྡུས་པ་དང་། །གསང་བའི་བྱེ་བྲག་འབྱེད་བྱེད་ཅིང་། །རྣལ་འབྱོར་
དགོངས་པ་རྣམ་པར་འགྲེལ། །དེ་ཉིད་དམ་པ་ཤེས་བྱེད་པའི། །རྟོག་པ་
ཐམས་ཅད་བསྡུས་པ་དང་། །རྡོ་རྗེའི་རྣལ་འབྱོར་ཆོ་ག་དང་། །འཁོར་ལོའི་
རྣལ་འབྱོར་ཆོ་ག་སྟེ། །མཆོག་ཏུ་གསང་བ་ཞེས་བྱ་བའི། །རྟོག་པ་ཐམས་ཅད་
བསྡུས་པ་དང་། །དུས་གསུམ་ཁྱབ་པའི་བྱ་བར་ལྡན། །གསང་བ་རྣལ་འབྱོར་
ཀུན་འབྱུང་ཞིང་། །བྱ་བ་ཀུན་གྱི་ཐབས་ཆེན་གྱི། །རྟོག་པ་ཐམས་ཅད་བསྡུས་
པ་དང༌། །ཞེས་རྟོག་བསྡུས་བཞི་རྣལ་འབྱོར་གྱི་རྒྱུད་ཐམས་ཅད་ཀྱི་དགོངས་
འགྲེལ་ལམ་བཤད་ཐབས་སུ་གསུངས་ཏེ། སངས་རྒྱས་སངས་རྒྱས་ཚུལ། དེ་
བཞིན་དོན་དུ་སྤྲུལ་བཤད་བྱས་པའི་ལྷ་དང་ཆོས་ཀྱི་ཚིག་རྣམས་ཀྱི་ངེས་པའི་
དོན་དུ་བཀྲོལ་ནས་འཆད་པ་བྱ་བ་སྒྲུབ་པའམ་ལས་ཐམས་ཅད་བསྡུས་པའི་
བཤད་པ་དང་། རྩ་བའི་རྒྱུད་ལས། བྷ་གར་ལིངྒ་བཅུག་ནས་སུ། །ཞེས་པ་
སོགས་ལ། བྷ་ག་ཅི་ཡིན་བརྗོད་པར་བྱ། །འཇོམས་པས་བྷ་ག་ཞེས་སུ་
བརྗོད། །ཤེས་རབ་ལུས་འཇོམས་ཉོན་མོངས་པ། །དེ་བས་ཤེས་རབ་བྷ་གར་
1026



བརྗོད། །དེ་བས་རྟགས་ནི་ཅི་ཡིན་བརྗོད། །རྟགས་ནི་མཚན་མ་ཞེས་བྱར་
བཤད། །བློ་ལྡན་ཤེས་རབ་རྟགས་ལས་བྱུང༌། །བྱང་ཆུབ་སེམས་ནི་ཐབས་
ཆེན་པོ། །དེ་ནི་རྟགས་སུ་རབ་ཏུ་བསྒྲགས། །བྷ་གར་ལིངྒ་བཅུག་ནས་སུ། །
འཁོར་ལོའི་དངོས་གྲུབ་བསྒྲུབ་པར་བྱ། །ཞེས་སོགས་ཀྱི་བཤད་པ་ནི། གསང་
བའི་ཚིག་བྱེ་བྲག་ཏུ་འབྱེད་པའི་བཤད་པ་དང་། རྩ་རྒྱུད་དུ་བཅོམ་ལྡན་
འདས་ཉིད་ཁྱབ་འཇུག་ལ་སོགས་པར་བཤད་པའི་དགོངས་པ། གཟུང་བ་ལ་
སོགས་ཀུན་སྤངས་པའི། །དག་པ་དེ་བཞིན་ཉིད་རྣམ་ཤེས། །བདག་དང་
ཉོན་མོངས་མེད་པ་སྟེ། །དེ་བས་ང་ནི་ཁྱབ་འཇུག་བཤད། །ཅེས་པ་སོགས་
ལྡེམ་པོར་དགོངས་པ་རྣམ་པར་འགྲེལ་པའི་བཤད་པ་དང་། དངོས་གྲུབ་ཀྱི་
དེ་ཁོ་ན་ཉིད། བདག་དང་ལྷ་དང་དཀྱིལ་འཁོར་གྱི་དེ་ཁོ་ན་ཉིད་ལ་སོགས་
པའི་སྟོན་པ་དེ་ཁོ་ན་ཉིད་དམ་པ་ཤེས་པར་བྱེད་པའི་བཤད་པ་དང་། རྡོ་
རྗེའི་རྣལ་འབྱོར་སྔོན་དུ་བསྙེན་པའི་ཆོ་ག་དང་འཁོར་ལོའི་རྣལ་འབྱོར་་་་
དཀྱིལ་འཁོར་གྱི་ཆོ་ག་གཉིས་ཀྱི་རིགས་བསྡུས་པ་མཆོག་ཏུ་གསང་བའི་་་
བཤད་པས་ལག་ལེན་སྟོན། དུས་གསུམ་ཁྱབ་པའི་བྱ་བ་དམ་ཚིག་དང་སྡོམ་
པ་གསང་བའི་རྣལ་འབྱོར་སྒོམ་བཟླས་ཀྱི་ཏིང་ངེ་འཛིན་འཕྲིན་ལས་ཀུན་་་་་
སྒྲུབ་པའི་བྱ་བ་སྦྱིན་སྲེག་སྟེ། དེ་རྣམས་ཅི་རིགས་སུ་སྦྱར་ལ་བཤད་པར་
བྱའོ། །དེ་རྣམས་ནི། ཆེ་ལོང་ཙམ་ཞིག་བསྡུས་པ་ཡིན་གྱི་རྒྱས་པར་ནི།
བཤད་རྒྱུད་ཉིད་ལས་ཤེས་པར་བྱའོ། །བཞི་པ་ལ། ཐབས་དང་། ཤེས་རབ་
དང་། གཉིས་མེད་ཀྱི་རྒྱུད་ཀྱི་བཤད་ཚུལ་གསུམ་གྱི་དང་པོ་ནི། ཡེ་ཤེས་རྡོ་
རྗེ་ཀུན་ལས་བཏུས་པའི་རྒྱུད་ལས་བཤད་ཐབས་ཀྱི་ཡན་ལག་རྒྱན་བདུན་དུ་
གསུངས་ཏེ། གླེང་བསླང་བ་ལྔ། འཚང་རྒྱ་བའི་ཚུལ་བཞི། རྒྱས་བཤད་
，
1027



མཐའ་དྲུག བཤད་པའི་ཚུལ་བཞི། ཚོགས་དང་སློབ་མ་ལ་བཤད་པའི་དབྱེ་
བ་དང་གཉིས། རྒྱུད་ལ་འཇུག་པའི་གང་ཟག་ལྔ། དགོས་པ་བདེན་པ་གཉིས་
རྣམ་པར་ངེས་པ་སྟེ། བདུན་གྱི་སྒོ་ནས་བཤད་པའི་ཚུལ། སྒྲོན་གསལ་ལས།
རྒྱུད་འདིའི་མིང་ནི་ཅི་ཞིག་ཡིན། །གང་གི་དོན་དུ་འདི་ཉིད་མཛད། །སུ་ཞིག་
བྱེད་པོ་འདིའི་ཚད་གང་། །འདི་ཡི་དགོས་པའང་ཅི་ཞིག་ཡིན། །རྒྱུད་ཀྱི་མིང་
ནི་མཚན་ཡིན་ལ། །སྐྱེ་བོ་འདོད་ཆགས་ཅན་དོན་དུ། །འདི་ཡི་བྱེད་པོ་རྡོ་རྗེ་
སེམས། །ཚད་དག་ཀྱང་ནི་བཤད་བྱ་སྟེ། །ཆོ་ག་དེ་བཞིན་ལེའུ་དང་། །རིམ་
པར་ཕྱེ་དང་དུམ་བུའོ། །དེ་ཉིད་རྣམ་པ་བཞིར་གྱུར་པ། །གཞུང་ཉིད་ཀྱི་ནི་
གྲངས་ཀྱང་ཡིན། །དགོས་པ་ཡང་ནི་བཤད་བྱ་སྟེ། །ཞི་སོགས་བྱ་བའི་ཆོ་ག་
དང་། །དེ་བཞིན་དངོས་གྲུབ་བརྒྱད་དང་ནི། །སངས་རྒྱས་ཀྱང་ནི་མཆོག་
ཡིན་ནོ། །གླེང་བསླང་བ་ནི་བཤད་ཟིན་ཏེ། །གཉིས་པ་ཡང་ནི་བཤད་པར་
བྱ། །རྒྱུད་དག་དང་ནི་གླེང་གཞི་དང་། །ངེས་པའི་ཚིག་དང་རྒྱུ་ཡིན་ནོ། །མི་
ཡི་སྐྱེ་བར་འཁྲུངས་པ་ནི། །རྒྱུད་ཅེས་བྱ་བ་ཡིན་པར་བརྗོད། །བཙུན་མོའི་
འཁོར་གྱི་ནང་ནས་ནི། །རབ་ཏུ་བྱུང་བ་གླེང་གཞི་ཡིན། །འདུལ་ལས་སྡོམ་པ་
བསྟན་པ་ནི། །ངེས་པའི་ཚིག་ཅེས་བཤད་པ་ཡིན། །འབྲས་བུ་འདོད་པས་
ཆོས་སྤྱོད་པ། །དེ་ནི་རྒྱུད་ཅེས་བརྗོད་བྱ་སྟེ། །འདི་ནི་འདོད་ཆགས་བྲལ་ཆོས་
ཀྱི། །ཚུལ་ནི་རྣམ་པ་བཞིར་འདོད་དོ། །འདོད་ཆགས་ཆོས་ཀྱི་ཚུལ་གྱིས་ནི། །
དོན་གསལ་རྟོགས་ཕྱིར་བཤད་པར་བྱ། །རིགས་ལྔའི་སངས་རྒྱས་བསྐྱེད་པ་
ནི། །རྒྱུད་ཅེས་བྱ་བ་ཡིན་པར་བརྗོད། །སླར་ཡང་རིགས་གཅིག་གྱུར་པ་ནི། །
གླེང་གཞི་ཡིན་པར་རབ་ཏུ་བསྟན། །རྡོ་རྗེ་ལ་སོགས་གཟུང་བ་ནི། །ངེས་པའི་
ཚིག་ནི་ཡིན་པར་བཤད། །སྒེག་པ་ལ་སོགས་སྤྱོད་པ་ནི། །རྒྱུ་ཞེས་བྱ་བར་
1028



ཡིན་པར་བཤད། །རྒྱན་ནི་གསུམ་པ་ཉིད་ཀྱང་ནི། །རྣལ་འབྱོར་རྒྱུད་ཚུལ་
ལས་བཤད་པའི། །མཐའ་དྲུག་ཚིག་གིས་ངེས་བྱས་པ། །རྒྱས་བཏབ་དོན་ནི་
རབ་རྟོགས་བྱ། །དྲང་བ་དང་ནི་ངེས་དོན་བཅས། །དགོངས་པས་བཤད་
དང་དགོངས་མིན་དང་། །ཇི་བཞིན་སྒྲ་དང་མ་ཡིན་ཏེ། །མཐའ་ནི་དྲུག་ཏུ་
ཤེས་པར་བྱ། །སྐལ་ངན་རྣམས་ལ་རྒྱལ་བ་ཡིས། །སྦས་ཏེ་བཤད་པ་དྲང་བའི་
དོན། །ཡང་དག་དོན་ནི་རབ་སྟོན་ཕྱིར། །ངེས་པའི་དོན་ཡང་གསུངས་པ་
ཡིན། །མཆོག་འདོད་སེམས་ཅན་རྣམས་ཀྱི་ཕྱིར། །ཆོས་ཀྱི་དེ་ཉིད་རབ་སྟོན་
པ། །འགལ་བའི་ཚིག་གི་སྦྱོར་བ་ཡིས། །གསུངས་པ་གང་ཡིན་དགོངས་
བཤད་དེ། །དབང་པོ་དམན་པའི་སེམས་ཅན་རྣམས། །རྟོགས་ཕྱིར་མཆོག་ཏུ་
གསལ་བ་ཡིས། །དེ་ཉིད་ངེས་པར་སྟོན་པ་ནི། །དགོངས་པ་མིན་པས་བཤད་
པའོ། །དཀྱིལ་འཁོར་སོགས་དང་ཆོག་ཞིབ་ལས། །སྤྱོད་པ་ཇི་ལྟ་ཇི་ལྟར་
གསུངས། །དོན་རྒྱས་བཤད་པ་གང་ཡིན་པ། །དེ་ནི་ཇི་བཞིན་སྒྲར་གསུངས་
པའོ། །ཀོ་ཊ་ཀྱུ་ལ་སོགས་པའི་སྒྲ། །འཇིག་རྟེན་བསྟན་བཅོས་ལ་མེད་
ཅིང་། །དེ་བཞིན་གཤེགས་པའི་བརྡར་གྱུར་པ། །དེ་ནི་ཇི་བཞིན་མིན་པར་
བསྒྲགས། །མཐའ་དྲུག་དབྱེ་བ་བསྟན་པས་ནི། །བཤད་པའི་དབྱེ་བ་བརྗོད་
པར་བྱ། །ཚིག་གི་དོན་དང་སྤྱི་ཡི་དོན། །སྦས་དང་དེ་བཞིན་མཐར་ཐུག་
པའོ། །དང་པོ་གཅིག་པུ་ཁོ་ན་ཉིད། །སྤྱི་ཡི་དོན་གྱི་དབྱེ་བ་གཉིས། །སྦས་པ་
རྣམ་པ་གསུམ་དུ་བཤད། །མཐར་ཐུག་པ་ནི་རྣམ་པ་གཉིས། །སྒྲ་ཙམ་ལ་ནི་
རབ་གཞོལ་བའི། །ཕྱི་རོལ་བསྟན་བཅོས་མཁས་པ་ཡིས། །དེ་ཡི་བཀོད་པ་
རབ་བསྟན་པ། །ཡི་གེའི་དོན་ནི་ཡིན་པར་བཤད། །མདོ་སོགས་ལ་ནི་རབ་
ཞུགས་པའི། །འགྱོད་པ་བཟློག་པར་བྱེད་པ་དང་། །བསྐྱེད་པའི་རིམ་དང་
1029



ལྡན་པ་དག །སྤྱི་ཡི་དོན་ནི་ཡིན་པར་གསུངས། །འདོད་ཆགས་ཆོས་ནི་རབ་
སྟོན་དང་། །ཀུན་རྫོབ་བདེན་པ་རྟོགས་པ་དང་། །ཡེ་ཤེས་གསུམ་པོ་རྣམ་
བརྟགས་པའི། །སྙིང་པོ་ཡོད་པས་སྦས་པའོ། །འོད་གསལ་བ་ནི་རབ་སྟོན་
དང༌། །ཟུང་དུ་འཇུག་པ་རྟོགས་པ་སྟེ། །རྣམ་པ་གཉིས་སུ་མཐའ་བཤད་དེ། །
མཐའ་ནི་མུར་ཐུག་པ་ཡི་ཚིག །འཆད་པས་ཉན་པར་འདོད་པ་ལ། །དབྱེ་བ་
ཡང་ནི་གཉིས་ཡོད་དེ། །ཚོགས་ལ་བཤད་པར་བསྟན་པ་དང༌། །གཉིས་པ་
སློབ་མ་ལ་བཤད་པའོ། །ཇི་བཞིན་སྒྲ་དང་དགོངས་མིན་དང༌། །དྲང་བའི་
དོན་དུའང་གང་གྱུར་དང་། །ཡི་གེའི་དོན་དང་སྤྱི་ཡི་དོན། །ཚོགས་ལ་བཤད་
པ་ཡིན་པར་བརྗོད། །ཇི་བཞིན་མིན་སྒྲ་ངེས་དོན་དང༌། །དེ་བཞིན་དགོངས་
ཏེ་བཤད་པ་དང༌། །སྦས་དང་མཐར་ཐུག་པ་རྣམས་ནི། །སློབ་མ་ལ་ནི་
བཤད་པར་འདོད། །བཤད་པའི་རྒྱུད་ཀྱི་རྗེས་འབྲངས་ནས། །བདེར་
གཤེགས་རྣམས་ཀྱིས་གདུལ་བྱ་ལ། །རིམ་པ་གཉིས་ལ་བརྟེན་ནས་ནི། །
བཤད་པའི་དབྱེ་བ་གསུངས་པ་ཡིན། །རྣམ་པ་ཀུན་ཏུ་ཉན་འདོད་པའི། །
འཇིག་རྟེན་ངེས་པར་གྱུར་པ་ནི། །བློ་ཡི་རྣམ་པ་དཔག་མེད་ལས། །གང་ཟག་
རྣམ་པ་ལྔར་འདོད་དོ། །ཨུཏྤལ་དང་པད་དཀར་དང་། །པདྨ་ཙནྡན་རིན་པོ་
ཆེ། །རང་བཞིན་ཐ་དད་མིང་གིས་དེས། །ཐམས་ཅད་མཁྱེན་པས་གསུངས་
པ་ཡིན། །དེ་ནི་མ་ལུས་ཐོས་གྱུར་ལ། །འཛིན་པ་ལ་ནི་རྣམ་པར་མཁས། །
སྐད་ཅིག་གིས་ནི་བརྗེད་གྱུར་པ། །ཨུཏྤལ་ཞེས་བྱའི་གང་ཟག་གོ །གཟུང་བྱ་
མང་དུའང་ཐོས་གྱུར་ཀྱང་། །སྟོན་པ་ཡི་ནི་ནུས་མེད་པ། །བུམ་པ་ཡི་ནི་རས་
བལ་འདྲ། །པད་དཀར་ཞེས་བྱའི་གང་ཟག་གོ །དད་དང་ལྡན་ཞིང་སྙིང་རྗེ་
ཤེས། །ཐོས་ནས་བློ་ཡི་ཁ་བྱེ་ལ། །ཚིགས་མེད་འོ་མ་བཞིན་འཛག་པ། །པདྨ་
1030
---
-
，
-
-
-
ས4， ，-



ཞེས་བྱའི་གང་ཟག་གོ །ཐོས་པ་ཉུང་ཞིང་ང་རྒྱལ་ལྡན། །རྩ་བ་མེད་པར་མང་
དུ་སྨྲ། །རྗེས་སུ་གཟུང་བར་མི་ནུས་པ། །ཙནྡན་ཞེས་བྱའི་གང་ཟག་གོ །ཚུལ་
ཁྲིམས་དག་ཅིང་མཁས་ལ་སྒྲིན། །ཤེས་རབ་ལྡན་ཞིང་རྒྱུད་གཅིག་ལ། །ཐོས་
ནས་ལེགས་པར་སྟོན་པ་ནི། །རིན་ཆེན་ཞེས་བྱའི་གང་ཟག་གོ །ཨུཏྤལ་དེ་
བཞིན་པད་དཀར་དང་། །པདྨ་ཙནྡན་ཉིད་དག་སྟེ། །གང་ཟག་བཞི་པོ་འདི་
དག་ནི། །ཚོགས་པ་ལ་བཤད་གང་ཟག་གོ །རྫོགས་པའི་རིམ་གྱི་སྐལ་ལྡན་
ཞིང་། །རྟག་ཏུ་སྤྱོད་པས་རྣམ་བརྒྱན་པ། །འདི་ནི་རིན་ཆེན་གང་ཟག་སྟེ། །
སློབ་མ་ལ་བཤད་སྣོན་ཡིན་ནོ། །གང་ཟག་ཤེས་པའི་དབྱེ་བ་ཡིས། །སྣོད་དང་
སྣོད་མིན་ཡོངས་བརྟགས་ནས། །རྡོ་རྗེ་སློབ་དཔོན་མཁས་པ་ཡིས། །བཤད་
པ་རྣམ་པ་གཉིས་བྱའོ། །རྒྱན་ནི་དྲུག་པོ་དེ་རྣམས་ཀྱིས། །བདེན་གཉིས་རྣམ་
པར་ངེས་བྱས་པ། །དེ་ནི་རྒྱུན་གྱུར་བདུན་པ་སྟེ། །རྫོགས་པའི་རིམ་པ་སྒྲུབ་
པའོ། །བཤད་པའི་རྒྱུད་ཀྱི་རྗེས་འབྲངས་ནས། །བཤད་སྨྲ་ཤིན་ཏུ་རྙེད་པར་
དཀའ། །འདི་ལྟར་དྲངས་ཏེ་བཤད་པ་ནི། །རྣལ་འབྱོར་རྒྱུད་ལས་གཞན་ན་
མིན། །དེ་བས་རྡོ་རྗེ་སློབ་དཔོན་གྱི། །གླེང་གཞིའི་རིམ་པས་སྦྱོར་བར་
བཅས། །བཤད་པའི་རྒྱུད་ལ་མཁས་པ་ཡིས། །འབད་དེ་རྣལ་འབྱོར་རྒྱུད་
གཟུང་ངོ་། །ཞེས་གསུངས་སོ། །གཉིས་པ་ནི། སམྦུ་ཊའི་རྒྱུད་ཕྱི་མ་ལས།
གསང་བ་ནི་མི་གསལ་བའོ། །གསང་བ་ནི། དེ་ཁོ་ན་ཉིད་མདོར་བསྟན་
པའོ། །གསང་བ་ནི། ས་བོན་ལྔ་པའོ། །གསང་བ་ནི། དམ་པའི་དངོས་པོ་
སྦས་པའོ། །གསང་བ་ནི། གསང་བའི་པདྨའོ། །གསང་བ་ནི། ལྟེ་བའི་དགའ་
བའོ། །གསང་བ་ནི། ཐམས་ཅད་དུ་འགྲོ་བ་བསྡུས་པའོ། །གསང་བ་ནི། བདེ་
བ་མཐའ་ཡས་པ་སྟེ། རྒྱུད་ཀྱི་གཞུང་གི་བཤད་པའོ། །ཞེས་པའི་དོན་བོད་ཀྱི་
1031



བླ་མ་རྣམས་ཀྱིས་རྟོགས་བྱའི་དོན་རྒྱུའི་རྒྱུད་མི་གསལ་བའོ། །དབང་བཅུ་
གཅིག་ནི། དེ་ཁོ་ན་ཉིད་མདོར་བསྟན་པའོ། །བསྐྱེད་པའི་རིམ་པ་ནི་ས་བོན་
ལྔ་པའོ། །དེ་ཁོ་ན་ཉིད་ཀྱི་དོན་རྟོགས་པའི་ལྟ་བ་ནི། དམ་པའི་དངོས་པོ་
སྦས་པའོ། །དཀྱིལ་འཁོར་འཁོར་ལོའི་ཐབས་དབང་གསུམ་པ་དང་འབྲེལ་
བའི་ལམ་ནི། གསང་བའི་པདྨའོ། །བདག་བྱིན་གྱིས་བརླབ་པའི་རིམ་པ་ནི།
ལྟེ་བའི་དགའ་བའོ། །དམ་ཚིག་དང་སྡོམ་པ་ལ་སོགས་པའི་ལམ་གྱི་ཡན་ལག་
ཐམས་ཅད་ནི། ཐམས་ཅད་དུ་འགྲོ་བ་བསྡུས་པའོ། །བདེ་བ་མཐའ་ཡས་པ་
ནི་གསང་བ་མི་གསལ་བ་རྟོགས་པ་ཡིན་པས་སྔ་མ་ལས་ཐ་དད དུ་མི་བགྲང་
ངོ༌། །ཞེས་གསུང་ངོ༌། །འོན་ཀྱང་བདེ་མཆོག་གི་འགྲེལ་པ་ལྭ་བ་པས་མཛད་
པ་ལས། གླེང་གཞི་རྐྱང་བའི་བཤད་པར་གསལ་གྱི། གཞུང་བྱིན་པོའི་བཤད་
པར་མི་གསལ་ལོ། །བདེ་མཆོག་ར་ལིའི་ནང་གི་ནམ་མཁའ་དང་མཉམ་པའི་
རྒྱུད་ལས། ཡི་གེ་དང་ནི་ཡན་ལག་དང་། །བསྡུས་པའི་དོན་དང་སྤྱི་ཡི་དོན། །
སྦས་དང་དེ་བཞིན་མཐར་ཐུག་པ། །རྒྱུད་རྣམས་ངེས་པ་ཁོ་ན་ཡིན། །ཞེས་ཡི་
གེ་ཕྲལ་བསྣན་ཕྱིས་བསྒྱུར་ནས་བཤད་པ་ཡི་གེའི་དོན་དང་། ཡན་ལག་གི་
དོན་ནི། སྒྲོན་གསལ་དུ་བཤད་པའི་ཡི་གེའི་དོན་དང་འདྲ། བསྡུས་པའི་དོན་
ནི། སྒྲ་ཇི་བཞིན་པ་མིན་པ་དང་འདྲ། སྤྱི་སྦས་པ་མཐར་ཐུག་གསུམ། སྒྲོན་
གསལ་ནས་བཤད་པ་དང་འདྲ་བ་གདམས་ངག་དྲུག་གི་བཤད་པ་དང་། སྒྱུ་
འཕྲུལ་ཆེན་མོའི་རྒྱུད་ལས། སྔགས་དང་དབྱིབས་དང་ཆོས་བདག་ཉིད། །
སྦྱོར་བ་རྣམ་གསུམ་ཤེས་བྱ་སྟེ། །ཡེ་ཤེས་རྣམ་པ་གསུམ་གྱིས་ནི། །སྲིད་པའི་
ཉེས་པས་གོས་མི་འགྱུར། །ཞེས་དབྱིབས་དང་སྔགས་དང་ཆོས་ཀྱི་རྣལ་
འབྱོར་ཏེ་རྣལ་འབྱོར་རྣམ་པ་གསུམ་གྱིས་བཤད་པ་དང་། ཡང་། གོང་བུ་ཆུ་
1032



དང་གཟུགས་སུ་བཅས། །དེ་བཞིན་གཟུགས་ལས་འདས་པ་སྟེ། །གནས་པ་
རྣམ་པ་བཞི་རུ་ནི། །རྒྱུད་རྣམས་ངེས་པ་ཁོ་ན་ཡིན། །ཞེས་གོང་བུ་ལོངས་སྐུ།
ཆུ་ཆོས་སྐུ། གཟུགས་སྤྲུལ་སྐུ། གཟུགས་ལས་འདས་པ་ངོ་བོ་ཉིད་སྐུ་སྟེ།
གནས་པ་བཞིའི་སྒོ་ནས་འཆད་པར་ནམ་མཁའ་དང་མཉམ་པའི་རྒྱུད་ལས་
གསུངས་ཏེ། བོད་དུ་འགྱུར་བའི་རྒྱུད་ནམ་མཁའ་དང་མཉམ་པ་གསུམ་ན་
མི་སྣང་། འོན་ཀྱང་ར་ལིའི་རྒྱུད་ཉི་མ་འཁོར་ལོར་སྣང་ངོ་། །དེ་བཞིན་དུ་
རྒྱུད་གསུམ་དུ་འཆད་པ་དང་། བདེན་པ་གཉིས་སུ་བཤད་པ་དང་། རིམ་པ་
གཉིས་སུ་བཤད་པ་དང་། ནཱ་རོ་པའི་མན་ངག་གིས་བདེ་མཆོག་རྩ་རྒྱུད་ཁ་
སྦྱོར་གསུམ་གྱིས་འཆད་པ་དང་། རིགས་ཀྱི་འཇིག་རྟེན་མགོན་པོའི་རྒྱུད་ལྟ་
བུ་དེ་ཉིད་བཞིས་འཆད་པ་དང་། གདན་བཞིའི་རྒྱུད་ལྟ་བུ་རྒྱུད་དབུ་ཞབས་
ཀྱི་དོན་ཐམས་ཅད་གདན་བཞི། གདན་རེ་རེའང་གདན་བཞི་བཞིར་འཆད་
པ་ལྟ་བུའོ། །གསུམ་པ་ནི། དུས་འཁོར་འགྲེལ་པ་ལས། འཇིག་རྟེན་དང་
འཇིག་རྟེན་ལས་འདས་པའི་བདེན་པ་ལ་བརྟེན་ནས་རྫོགས་པའི་བྱང་ཆུབ་
པ་བཞི་དང་རྡོ་རྗེ་བཞིས་ཡོངས་སུ་དག་པ། སྐུ་བཞི་དང་། རིགས་དྲུག་དང་།
བདེན་པ་བཅུ་གཉིས་དང༌། དེ་ཁོ་ན་ཉིད་བཅུ་དྲུག་དང་། སྟོང་པ་ཉིད་བཅུ་
དྲུག་དང་། སྙིང་རྗེ་བཅུ་དྲུག་གི་བདག་ཉིད་ཀྱི་བརྗོད་པར་བྱ་བ་རྗོད་པར་
བྱེད་པ་དང་། དབང་བསྐུར་བ་འཇིག་རྟེན་པའི་བཅུ་དང༌། འཇིག་རྟེན་
ལས་འདས་པའི་བཅུ་གཅིག་པ་རབ་ཏུ་གསལ་བར་བྱེད་པ་ལས་ཀྱི་ཕྱག་རྒྱ་་་་
དང༌། ཡེ་ཤེས་ཀྱི་ཕྱག་རྒྱ་དང་། ཕྱག་རྒྱ་ཆེན་མོ་དང་འཇིག་རྟེན་དང་འཇིག་
རྟེན་ལས་འདས་པའི་དངོས་གྲུབ་རབ་ཏུ་གསལ་བར་བྱེད་པ། འཇིག་རྟེན་
གྱི་ཁམས་དང་། ནང་དང་། མངོན་པར་དབང་བསྐུར་བ་དང་། སྒྲུབ་ཐབས་
1033



དང་། ཡེ་ཤེས་ཏེ་ལེའུ་ལྔའི་བདག་ཉིད་དམ་བརྟག་པ་ལྔའི་བདག་ཉིད་ནི།
ཞེས་བདེན་པ་གཉིས་ལ་བརྟེན་པའི་ལམ་རིམ་པ་གཉིས་དང་བྱང་ཆུབ་བཞི་
ལ་སོགས་པའི་ཆོས་རྣམས་ཕྱི་ནང་གཞན་གསུམ་ལ་སྦྱར་ཞིང་འཆད་པ་སྟེ།
ཇི་ལྟར་ཕྱི་རོལ་དེ་བཞིན་ནང་། །ནང་དེ་བཞིན་དུ་དེ་བཞིན་གཞན། །ཞེས་
བཤད་པ་ལྟར་རོ། །དེས་ན་རྒྱུད་གཅིག་འཆད་པ་ལ་ཡང་རྒྱུད་དུ་མའི་དོན་
ལ་མཁས་པར་བྱས་ལ། རྒྱུད་སོ་སོའི་བཤད་ཐབས་ཀྱི་ཡན་ལག་དང༌། བླ་
མའི་མན་ངག་དང་ལྡན་པས། གདུལ་བྱའི་བློ་དང་འཚམ་པར་སྙིང་པོའི་
དོན་ངོས་གཟུང་ཞིང་རྟོན་པ་བཞི་ལ་བརྟེན་ནས་བཤད་དགོས་ཏེ། འདིར་
ཕྱོགས་ཙམ་མཚོན་པ་ཡིན་གྱི་རྒྱས་པར་ནི་རྒྱུད་སོ་སོ་འཆད་པའི་སྐབས་སུ་
བླ་མའི་མན་ངག་ལས་རྟོགས་པར་བྱའོ། །རྡོ་རྗེ་སྙིང་འགྲེལ་ལས། ཀྱེ་རྡོ་རྗེས་
ནི་བདེ་མཆོག་འཁོར་ལོ་དང་ནི་གདན་བཞི་ཤེས་པར་བྱ། །ཀྱེ་རྡོ་རྗེ་དང་
བདེ་མཆོག་འཁོར་ལོ་ཉུང་ངུ་འདི་ནི་གདན་བཞིས་ཤེས་པར་བྱ། །མཆོག་གི་
དང་པོའི་སངས་རྒྱས་ཚིག་དང་བདེ་མཆོག་ཆེན་པོས་ངེས་དོན་ཤེས་པར་
བྱ། །དེ་ལ་སོགས་པའི་རྒྱུད་རྣམས་ནི། །རྒྱུད་གཞན་རྣམས་ཀྱིས་རྟག་ཏུ་ནི། །
བསྟན་དང་རྒྱས་བཤད་ཀྱིས་ཤེས་བྱ། །འགྲེལ་པས་ལམ་འདོད་རྣམས་ཀྱིས་
སོ། །ཞེས་གསུངས་སོ། །སངས་རྒྱས་ཀུན་དངོས་བླ་མའི་བཀའ་དྲིན་གྱིས། །
རྒྱུད་དོན་ཕྱོགས་ཙམ་རྟོགས་པའི་བུ་སྟོན་ལ། །དེ་ཉིད་རིན་ཆེན་རྟོགས་པའི་
ཡེ་ཤེས་ཅན། །བཤེས་གཉེན་དམ་པའི་གསུང་གིས་བསྐུལ་བའི་རྒྱུས། །སྔགས་
ཀྱི་ཐེག་པ་ཁྱད་པར་འཕགས་པའི་ཚུལ། །དབྱེ་བསྡུ་ངེས་ཚིག་ཉམས་ལེན་
སྤྱོད་པའི་སྒོ། །གསུང་བསྡུས་གནད་དོན་ཚིག་དབྱེ་བྱུང་བཤད་ཚུལ། །རགས་
པར་སྟོན་པའི་གསང་བ་གསལ་བྱེད་འདི། །བོད་དུ་འགྱུར་བའི་གསར་མའི་
1034



རྒྱུད་སྡེ་དང་། །དེ་དག་དགོངས་འགྲེལ་བསྟན་བཅོས་ཀུན་བལྟས་ནས། །
རྒྱུད་སྡེ་ཀུན་གྱི་གསང་དོན་གསལ་བྱའི་ཕྱིར། །ཤཱཀྱའི་དགེ་སློང་རིན་ཆེན་
གྲུབ་ཀྱིས་སྦྱར། །དགེ་བའི་སྣང་བས་འགྲོ་སྒྲིབ་མུན་བཅོམ་ནས། །རྒྱུད་
གསང་གསལ་བྱེད་རྡོར་འཆང་ནམ་མཁའ་ཡི། །རིན་ཆེན་འོད་ཟེར་སྟོང་
ལྡན་གྲུབ་གྱུར་ཅིག །ཉེས་གང་བླ་མ་ལྷར་བཅས་བཟོད་པར་མཛོད། །གསང་
བ་གསལ་བྱེད་མེ་ལོང་འདི། །དད་པའི་ཆགས་པས་རབ་མྱོས་ཤིང་། །ཤེས་
རབ་ལང་ཚོ་རྒྱས་པ་ཡི། །གཟུགས་ལྡན་སྒེག་མོའི་རྒྱན་གྱུར་ཅིག །
འདི་ནི་རྒྱུད་སྡེ་སྤྱིའི་རྣམ་གཞག་འབྲིང་པོ་སྟེ། རྒྱས་པར་ཤེས་པར་
འདོད་ན་རྣམ་གཞག་རྒྱས་པ་ལ། གསར་མའི་རྒྱུད་སྡེ་བོད་དུ་འགྱུར་ཚོད་
རྣམས་ཀྱི་གནས་གང་དུ། སྟོན་པ་གང་གིས་གསུངས་པ། ལེའུ་གང་གིས་
བརྗོད་བྱ་ཅི་སྟོན་པ། རྒྱུད་གང་གིས་དཀྱིལ་འཁོར་གྱི་གྲངས་དུ་སྟོན་པ།
གཞུང་ཚད་དང་བཅས་པ་བྱས་ཡོད་པས་དེར་བལྟ་བར་བྱའོ། །ཉུང་ངུ་
འདོད་ན་རྣམ་གཞག་བསྡུས་པར་བལྟའོ། །
1035



མཇུག་བྱང་།
ཚུལ་འདི་དུས་འཁོར་ཕྱི་ནང་གཞན་གསུམ་ལ། །མི་འཇིགས་སྤོབས་
ལྡན་ཤཱཀྱ་དཔལ་བཟང་པོས། །ཡི་གེར་བཀོད་པའི་གྲོགས་བགྱིས་མྱོས་ལྡན་
ལོ། །སྨིན་དྲུག་ཅན་གྱི་ཉ་ལ་བཀོད་འདི་དགེ །འདིས་འཁོར་བ་སྡུག་བསྔལ་
གྱི་རྒྱ་མཚོ་ཆེན་པོ་མྱུར་དུ་སྐེམ་པར་གྱུར་ཅིག །དགེའོ། ། ། །
1036



༄༅ ། །རྒྱུད་སྡེ་སྤྱིའི་རྣམ་གཞག་མཁས་པའི་
ཡིད་འཕྲོག་ཅེས་བྱ་བ་
བཞུགས་སོ། །
(བསྡུས་པ)
ཀུན་མཁྱེན་འབྲུག་པ་པདྨ་དཀར་པོས་མཛད།



༄༅།
།དཔལ་འབྲུག་པ་འཇམ་པའི་རྡོ་རྗེའི་ཞབས་ཀྱི་པདྨོ་ལ་ཕྱག་
འཚལ་ལོ། །
རབ་དཀར་རྒྱལ་བའི་འཕྲིན་ལས་ག་བུར་ཆུ་རྒྱུས་ཀྱིས་ནི་སྙིང་རྗེར་
བརླན་པའི་མཐར། །སེམས་རྒྱུད་ལ་ནི་རྡོ་རྗེ་སྒེག་མོ་རྣམ་པར་རོལ་པའི་རོ་
ཡི་གཏེར་གྱུར་ཀུ་མུ་ཏ་བྱ་བར། །མཉམ་པ་ཉིད་སྦྱར་འོད་ཡངས་པོ་དེས་
མུན་པ་རྣམ་བཅོམ་ལེགས་པའི་འཕྲོག་བྱེད་ཀུན་གྱི་སྤྱིར། །རྣམ་པར་འགྱིང་
མཛད་ཐུབ་པའི་ཟླ་ཤེལ་མཁས་པའི་ཡིད་མཁའ་སིམ་བྱེད་མ་ལུས་ཕྱག་བྱར་
འོས། །རྣམ་དཔྱོད་ཕྲག་གོང་འཐུག་པོ་དེ་ཁོ་ནར། །རྒྱལ་བ་རྣམས་ཀྱི་གསང་
བའི་ཁུར་བབས་པས། །བསྙེལ་བར་འགྱུར་སྲིད་སྙམ་ནས་བདག་ནི་གཙུག །
སྒྲ་བསྒྱུར་མར་པའི་ཞབས་ལ་འདེགས་ཤིང་སྦྱོར། །ཀྱེ་མ་སྣ་ཚོགས་བཤད་
པའི་ཕྱི་ས་ནི། །མ་རྟོགས་ལོག་རྟོག་སོམ་ཉིའི་དྲི་ང་བ། །ཕྱོགས་འཛིན་སྦྲང་
བུའི་འབབ་སྟེགས་འབའ་ཞིག་གིས། །ཐུབ་གཞུང་ནོར་འཛིན་རྙོགས་པའི་
སོས་ཀ་བྱུང་། །དེ་དུས་བསོད་ནམས་གདེངས་ཅན་གཉིད་སད་ནས། །
ཐུགས་རྗེའི་ལྷ་དབང་བསྐུལ་ལས་མཁས་པའི་སྤྲིན། །ལེགས་པར་སྨྲ་བའི་གྲུ་
ཆར་ཅན་ཁུགས་མཐུས། །སླར་དེ་དངས་ནས་རབ་སྔོ་མཁའ་འདྲར་གྱུར། །
བདག་ཅག་གི་སྟོན་པ་ཐམས་ཅད་མཁྱེན་པའི་གོ་འཕང་བླ་ན་མེད་པ་
ཉིད་བརྙེས་ནས་གདུལ་བྱ་ཆགས་བྲལ་དང་། རྒྱ་ཆེ་བ་དང་། ཟབ་པ་ལ་མོས་
པའི་ཁྱད་པར་ཇི་ལྟ་བ་བཞིན་དམ་པའི་ཆོས་ཀྱི་འཁོར་ལོ་རིན་པོ་ཆེ་བསྐོར་
བ་ནི་བདེན་པའི་དེ་ཉིད་ཀྱི་ཚུལ་དང་། ཕ་རོལ་ཏུ་ཕྱིན་པའི་ཚུལ་དང་།
གསང་སྔགས་ཀྱི་ཚུལ་གསུམ་པོ་འདི་དག་སྟེ། ཚུལ་གསུམ་སྒྲོན་མ་ལས།
1039



བདེན་པའི་དེ་ཉིད་ཚུལ་མཐོང་གང༌། །ཕ་རོལ་ཕྱིན་པའི་ཚུལ་གང་ཡིན། །དེ་
བཞིན་གསང་སྔགས་ཚུལ་མཐོང་གང་། །ཞེས་སོ། །
དེ་ལས་འདིར་གསང་སྔགས་ཀྱི་ཚུལ་བཤད་པར་བྱ་སྟེ། གསང་སྔགས་
ངོས་གཟུང་། དེ་ཐེག་པ་ཆེན་པོའི་ཆེན་པོར་འགྱུར་ཚུལ། དབྱེ་བ་དང་བསྡུ་
བས་རྣམ་པར་འབྱེད་པ། ཕྱེ་བ་ལྟར་རིམ་པར་གཏན་ལ་ཕབ་པ་བཞི་ལས།
དང་པོ་ནི། མ་ན་ཡིད། ཏྲ་ཡ་སྐྱོབ་པར་བྱེད་པས་གསང་སྔགས་ཏེ། འདུས་
པ་རྒྱུད་ཕྱིར། དབང་པོ་དང་ནི་ཡུལ་རྣམས་ཀྱི། །རྐྱེན་གྱིས་གང་དང་གང་
བྱུང་ཡིད། །ཡིད་དེ་མན་ཞེས་བྱ་བར་བཤད། །ཏྲ་ནི་སྐྱོབ་པར་བྱེད་པའི་
དོན། །འཇིག་རྟེན་སྐྱོབ་ལས་རྣམ་གྲོལ་བར། །གང་བཤད་དམ་ཚིག་སྡོམ་པ་
སྟེ། །རྡོ་རྗེ་ཀུན་གྱིས་བསྲུང་བ་ནི། །སྔགས་ཀྱི་སྤྱོད་པ་ཞེས་བཤད་དོ། །ཞེས་
གསུངས། ཡང་ན། མན་ཤེས་ཏྲ་ཡའོ་ཞེས་འདོན་པས། དེ་ཁོ་ན་ཉིད་ཤེས་
པའི་ཤེས་རབ། ཏྲ་ཡ་ནི་འཇིག་རྟེན་སྐྱོབ་པའི་སྙིང་རྗེ་ཆེན་པོ། དེ་ཉིད་
དབྱེར་མེད་པ་ནི་གསང་སྔགས་ཏེ། དུས་འཁོར་རྩ་རྒྱུད་ལས། ལུས་ངག་
སེམས་ཀྱི་ཁམས་རྣམས་ནི། །གང་ཕྱིར་སྐྱོབ་པར་གྱུར་དེའི་ཕྱིར། །སྔགས་
དོན་སྔགས་ཀྱི་སྒྲ་ཡི་ནི། །སྟོང་ཉིད་ཡེ་ཤེས་འགྱུར་མེད་དེ། །བསོད་ནམས་ཡེ་
ཤེས་ལས་བྱུང་སྔགས། །སྟོང་ཉིད་སྙིང་རྗེའི་བདག་ཉིད་ཅན། །ཞེས་གསུངས།
ཡང་ན། སྣོད་མ་ཡིན་པ་རྣམས་ཀྱི་སྤྱོད་ཡུལ་མ་ཡིན་པས་གསང་བ། སྔགས་
དང་ཕྱག་རྒྱའི་སྒོ་ནས་དངོས་གྲུབ་བསྒྲུབ་པའི་ཕྱིར་སྔགས་ཏེ། གསང་བས་
འགྲུབ་ཕྱིར་གསང་སྔགས་ཏེ། །རྡོ་རྗེ་ཐེག་པ་འབྲས་བུ་ཆེ། །ཞེས་གསུངས་
སོ། །ཡང་ན་རྒྱུ་ཕ་རོལ་ཏུ་ཕྱིན་པའི་ཚུལ་དུ་བཤད་པ་དང༌། འབྲས་བུ་
སྔགས་ཀྱི་ཚུལ་དུ་བཤད་པ་གཉིས་དབྱེར་མི་ཕྱེད་པ་རྡོ་རྗེ། དེར་འདིས་
1040



་་་
བགྲོད་པར་བྱེད་པས་རྡོ་རྗེའི་ཐེག་པ། དོན་རྒྱུ་འབྲས་ལྷུན་གྲུབ་ཏུ་སྤྱོད་པ་སྟེ།
དྲི་མེད་འོད་ལས། རྡོ་རྗེ་ནི་མི་ཕྱེད་པ་དང་མི་ཆོད་པ་ཆེན་པོ་ཡིན་ལ། དེ་
ཉིད་ཐེག་པ་ཡིན་པ་ནི་རྡོ་རྗེ་ཐེག་པ་སྟེ། སྔགས་ཀྱི་ཚུལ་དང་ཕ་རོལ་ཏུ་ཕྱིན་
པའི་ཚུལ་འབྲས་བུ་དང་རྒྱུའི་བདག་ཉིད་གཅིག་ཏུ་འདྲེས་པར་གྱུར་པའོ། །
ཞེས་སོ། །ཡང་ན། འདོད་ཆགས་དང་། ཞེ་སྡང་དང་། གཏི་མུག་གསུམ་སྦྱོང་
བར་བྱེད་པས་སམ་ལུས་ངག་ཡིད་གསུམ་དབྱེར་མི་ཕྱེད་པའི་མཚན་ཉིད་་་་་་
ཅན་གྱི་ཐེག་པ་ཡིན་པས་རྡོ་རྗེ་ཐེག་པ་སྟེ། གསང་འདུས་ལས། འདོད་
ཆགས་ཞེ་སྡང་གཏི་མུག་ཆེ། །རྡོ་རྗེ་ཐེག་པར་རབ་སྟོན་པ། །ཞེས་དང་། སྐུ་
དང་གསུང་ཐུགས་ཤིན་ཏུ་དག །ཕྱག་འཚལ་རྡོ་རྗེ་ཐེག་པ་ལའོ། །ཞེས་པའི་
འགྲེལ་པར་སྒྲོན་གསལ་དུ་དེ་ལྟར་བཤད་དོ། །ཡང་རྣམ་པའི་མཆོག་ཐམས་
ཅད་དང་ལྡན་པའི་སྟོང་པ་ཉིད་ནི་རྒྱུ་ཡིན་ལ་དེ་ཕ་རོལ་ཏུ་ཕྱིན་པའི་ཚུལ་་་་་
ལས་གཙོ་བོར་སྟོན་པས་དེ་ལ་རྒྱུའི་ཐེག་པ་ཞེས་བྱ་ཞིང་། འགྱུར་བ་མེད་
པའི་བདེ་བ་ཆེན་པོ་འབྲས་བུ་ཡིན་ལ། དེ་སྔགས་ཀྱི་ཚུལ་ལས་གཙོ་བོར་སྟོན་
པས་འདི་ལ་འབྲས་བུའི་ཐེག་པ་ཞེས་བྱ་སྟེ། དབང་མདོར་བསྟན་ལས། སྟོང་
ཉིད་གཟུགས་འཛིན་རྒྱུ་ཡིན་ཏེ། །འབྲས་བུ་སྙིང་རྗེ་མི་འགྱུར་འཛིན། །སྟོང་
ཉིད་སྙིང་རྗེ་དབྱེར་མེད་པ།. །བྱང་ཆུབ་སེམས་ཞེས་བྱ་བར་བཤད། །ཅེས་
དང་། རྡོ་རྗེ་སྙིང་འགྲེལ་ལས། ཆོས་རྣམས་ཀུན་གྱི་སྟོང་པ་ཉིད། །ངེས་
འབྱུང་བྱེད་པར་བདག་གིས་བཤད། །ངེས་འབྱུང་བྱེད་པའི་རྒྱུ་དེ་དང་། །དེ་
ནས་སྨོན་ལམ་དབང་ལས་ནི། །སྙིང་རྗེའི་བདག་ཉིད་འབྲས་བུ་ཆེ། །
དམིགས་པ་མེད་པ་འབྱུང་བར་འགྱུར། །ཞེས་གསུངས། ཡང་ན་རྣལ་འབྱོར་
བླ་ན་མེད་པའི་རྒྱུད་ཀྱི་དོན་ལ་འཇུག་པ་ལས། དེ་ནི་སྐུ་དང་། ལོངས་སྤྱོད་
1041



དང༌། གནས་དང་། མཛད་པ་ཡོངས་སུ་དག་པའི་ཚུལ་གྱིས་འཇུག་པས་ན་
འབྲས་བུ་དེ་ལས་ཐམས་ཅད་ཀྱི་འབྲས་བུ་ཕྱག་རྒྱ་ཆེན་པོའི་དངོས་གྲུབ་ཡིན་
པའི་ཕྱིར་རོ། །དེ་ཉིད་ནི་འཚེ་བ་མེད་ཅིང་ཡང་དག་པའི་དོན་ཐོགས་པ་
མེད་པར་ཐོབ་པར་བྱེད་པས་ན་རྡོ་རྗེའོ། །དེ་ནི་ཐེག་པའང་ཡིན་ཏེ། ལམ་
དེས་དཀའ་བ་མེད་པར་མྱུར་དུ་ཡིད་ལ་བྱེད་པའི་ཕྱིར་རོ། །ཞེས་པ་བཞིན་
ནོ། །ཡང་ན་དཔུང་བཟང་གི་འགྲེལ་པ་ལས། རིག་འཛིན་གྱི་སྡེ་སྣོད་ཅེས་བྱ་
བ་ནི་རིག་སྔགས་འཆང་རྣམས་ཀྱི་བསླབ་པའི་གཞི་དང་ལྟ་བའི་རླུང་གི་གྲུབ་
པའི་མཐའ་འདི་ཉིད་ཀྱིས་སྟོན་པའི་དོན་ཏོ། །ཞེས་བཤད་པ་ལྟར་རོ། །ཚེ་
འདི་ལ་རིག་འཛིན་གྱི་འབྲས་བུ་བདུན་ཐོབ་པའི་ཚུལ་གྱིས་གསང་སྔགས་ཀྱི་
སྤྱོད་པ་རྫོགས་པར་བྱེད་པས་ན་རིག་འཛིན་གྱི་སྡེ་སྣོད་དེ། རིག་འཛིན་རྣམ་
པ་བདུན་གྱིས་ནི། །རང་གི་ཡེ་ཤེས་གནས་སྦྱོང་ཞིང་། །གསང་སྔགས་མཐུན་
པའི་ཁྱད་པར་གྱིས། །མོས་པའི་བློ་དང་དོན་མཐུན་སྟོན། །རྣམ་གྲོལ་ཟག་
མེད་སངས་རྒྱས་ལ། །མཐར་ཕྱིན་འདི་ཡིས་ཐོབ་པར་བྱེད། །ཅེས་པའི་ལུང་
དང་བཅས་ཏེ་མཉམ་སྦྱོར་འགྲེལ་པ་ལས་བཤད་དོ། །རིག་འཛིན་བདུན་ནི་
འགྲེལ་པ་དེར། མོས་པས་སྤྱོད་པའི་རིག་འཛིན་དང་། །ལས་ལ་སྦྱོར་བའི་
རིག་འཛིན་དང་། །སོར་ཆུད་པ་ཡི་རིག་འཛིན་དང་། །ལམ་ལ་སྤྱོད་པའི་
རིག་འཛིན་དང་། །ལམ་སྨིན་པ་ཡི་རིག་འཛིན་དང་། །ཕྱག་རྒྱ་ཆེན་པོའི་
རིག་འཛིན་དང་། །བྱ་བ་མཐར་ཕྱིན་པའི་རིག་འཛིན་གྱི་ཚུལ་གྱིས་གསང་
སྔགས་ཀྱི་སྤྱོད་པ་སྤྱད་དོ། །ཞེས་པ་དག་གོ །ཡང་ན། ཡི་གེ་ཕྱིས་བསྣན་གྱི་
ངེས་པའི་ཚིག་གི། ཏན་ཏྲ་ལ། ཙི་ཙི་ཏན་སེམས། ཏྲ་ཡ་སྐྱོབ་པ་སྟེ། དཀའ་
འགྲེལ་ཡེ་ཤེས་ལྡན་ལས། དེས་སེམས་རྣམ་པར་རྟོག་པ་ལས་སྐྱོབ་པར་བྱེད་
1042



*
པས་ན་རྒྱུད་དོ། །རྒྱུད་ཀྱི་ཚོགས་སམ་རིགས་སུ་གྱུར་པས་ན་རྒྱུད་སྡེའོ། །ཞེས་
གསུངས་སོ། །རྒྱུ་མཚན་དེའི་ཕྱིར། གསང་སྔགས་དང་། རྡོ་རྗེའི་ཐེག་པ་
དང༌། འབྲས་བུའི་ཐེག་པ་དང༌། རིག་པ་འཛིན་པའི་སྡེ་སྣོད་དང་། རྒྱུད་སྡེ་
ཞེས་བྱ་བ་རྣམས་དོན་གཅིག་ལ་མིང་གི་རྣམ་གྲངས་སུ་བྱས་པ་ཡིན་ནོ། །
གཉིས་པ་དེ་ཐེག་པ་ཆེན་པོའི་ཆེན་པོར་འགྱུར་ཚུལ་ནི། འཕགས་པ་ཀླུ་
སྒྲུབ་ཀྱི་ཞལ་སྔ་ནས། ཐམས་ཅད་ཆོས་ཀྱི་སྐུར་རྟོགས་པས་ཀུན་ཏུ་བཟང་
པོའི་རྒྱས་ཐེབས་པ་དང་། འཇིག་རྟེན་གྱི་ལྷ་ཆེན་པོ་དམ་ཚིག་ཅན་འཁོར་
དང་བཅས་པས་བཀུར་གནས་བྱེད་པས་བྱིན་རླབས་དང་ལྡན་པ་དང་།
དུས་གསུམ་གྱི་སངས་རྒྱས་སྲས་དང་བཅས་པས་ཐུགས་ལ་དགོངས་ཤིང་བྱིན་
གྱིས་བརླབས་པས་དངོས་གྲུབ་མྱུར་བ་དང་། བདེ་བར་གཤེགས་པ་རྣམས་
དང་སྤྱོད་ཡུལ་གཅིག་པས་འཁོར་བ་དང་ངན་སོང་གི་འཇིགས་པ་དང་བྲལ་
ཞིང་དབུགས་ཕྱིན་པ་དང་། རྡོ་རྗེ་བྱང་ཆུབ་ཀྱི་སེམས་དང་ལྡན་ཞིང་སྐུ་
དང༌། གསུང་དང་། ཐུགས་མི་ཕྱེད་པས་བར་དུ་གཅོད་པ་གང་ཡང་མེད་པ་
དང་། ཕྱི་ནང་ཐམས་ཅད་རང་བཞིན་གྱིས་རྣམ་པར་དག་པར་ཡིད་ཆེས་
པས་དམ་ཚིག་ཉམས་པར་མི་འགྱུར་བ་དང༌། གལ་ཏེ་ཉམས་ནའང་རང་
བཞིན་གྱིས་བསྐོང་བར་འགྱུར་བའི་ཁྱད་པར་རོ། །ཞེས་དང་། སློབ་དཔོན་
ཆེན་པོ་ཨིནྡྲ་བྷཱུ་ཏིས། བླ་མའི་ཁྱད་པར་དང༌། སྣོད་ཀྱི་ཁྱད་པར་དང་། ཆོ་
གའི་ཁྱད་པར་དང་། ལས་ཀྱི་ཁྱད་པར་དང་། དམ་ཚིག་གི་ཁྱད་པར་དང་།
ལྟ་བའི་ཁྱད་པར་དང་། སྤྱོད་པའི་ཁྱད་པར་ཏེ་བདུན་གྱིས་འཕགས་སོ། །
ཞེས་དང་། སློབ་དཔོན་ཆེན་པོ་ཡེ་ཤེས་ཞབས་ཀྱིས། ཐེག་པ་འདི་ནི་རྣམ་པ་
གསུམ་གྱིས་ཐུན་མོང་མ་ཡིན་ཏེ། འདི་ལྟར་སྒྲུབ་པ་པོ་དང་། ལམ་དང༌།
1043



འབྲས་བུ་གསུམ་མོ། །ཞེས་དང༌། སློབ་དཔོན་ཌོམྦི་ཧེ་རུ་ཀས། འདི་ནི་སྣོད་
ཀྱི་ཁྱད་པར་དང་། །སྣོད་དུ་བྱེད་པའི་ཆོས་དང་ནི། །གཞུང་དང་ལམ་གྱི་
ཁྱད་པར་དང་། །འབྲས་བུ་དག་གི་ཁྱད་པར་གྱིས། །སྔགས་ཀྱི་ཐེག་པ་ཁྱད་
པར་འཕགས། །ཞེས་དང་། རྡོ་རྗེ་དྲིལ་བུ་པས། སྔགས་ཀྱི་ཐེག་པ་ནི་ཐེག་པ་
ཆེན་པོའི་ཡང་ཆེན་པོ་ཡིན་ཏེ། འདི་ལྟར་རྟེན་གྱི་གང་ཟག་གི་ཁྱད་པར་
དང་། འཇུག་པ་ལམ་གྱི་ཁྱད་པར་དང་། མཐར་ཐུག་འབྲས་བུའི་ཁྱད་པར་
དང༌། མངོན་པར་འབྱུང་བའི་ཁྱད་པར་རོ། །ཞེས་དང་། སློབ་དཔོན་ཛྙཱ་ན་
ཤིས། གསང་སྔགས་ཀྱི་ཐེག་པ་འདི་ཕ་རོལ་ཏུ་ཕྱིན་པའི་ཐེག་པ་ཆེན་པོ་དབུ་
མ་ལས་ཀྱང་ཁྱད་པར་ཅི་ཡོད་པ་བསྟན་ཏེ། དམིགས་པ་བླ་ན་མེད་པའི་
ཐབས་དང་། སྒྲུབ་པ་བླ་ན་མེད་པ་དང༌། ཡེ་ཤེས་བླ་ན་མེད་པ་དང་།
བརྩོན་འགྲུས་བླ་ན་མེད་པ་དང༌། གདུལ་བྱ་མ་ལུས་པ་འཛིན་པར་ནུས་པ་
དང༌། ཉོན་མོངས་པ་བྱིན་གྱིས་རློབ་པ་དང་། བྱིན་གྱིས་རློབ་པ་མྱུར་བ་
དང་། མྱུར་དུ་འབྱུང་བ་དང་། ཉོན་མོངས་པ་སྤོང་བ་དང་། སེམས་པ་བླ་ན་
མེད་པ་དང་། སྤྱོད་པ་བླ་ན་མེད་པའི་ཐབས་མཁས་པ་སྟེ། དེ་ལྟར་ཐབས་
མཁས་པ་ཉིད་རྣམ་པ་བཅུ་གཅིག་གིས་ཁྱད་པར་དུ་འཕགས་སོ། །ཞེས་དང་།
སློབ་དཔོན་ཤཱནྟི་པས། དམིགས་པ་རྣམ་པར་དག་པ་དང་། །གྲོགས་ཀྱི་མཐུ་
དང་སྤྱོད་པ་ཡིས། །བློ་ལྡན་རྣམས་ཀྱིས་ཐེག་པ་ནི། །ཆེན་པོའི་ཆེན་པོ་ཉིད་
དུ་བསྒྲགས། །ཞེས་དང་། ནག་པོ་དམ་ཚིག་རྡོ་རྗེས། ཕ་རོལ་ཕྱིན་པའི་ཐེག་
པ་ལས་ཐེག་པ་འདི་གོང་དུ་གྱུར་པ་ཡིན་ཏེ། བླ་མ་དང་། དབང་བསྐུར་བ་
དང་། དམ་ཚིག་དང༌། མན་ངག་དང༌། བརྩོན་འགྲུས་ཀྱིས་ཁྱད་པར་
འཕགས་སོ། །ཞེས་དང་། ཚུལ་གསུམ་གྱི་སྒྲོན་མེ་ལས། དོན་གཅིག་ན་ཡང་
1044



མ་རྨོངས་དང་། །ཐབས་མང་དཀའ་བ་མེད་པ་དང་། །དབང་པོ་རྣོན་པོའི་
དབང་བྱས་ནས། །སྔགས་ཀྱི་ཐེག་པ་ཁྱད་པར་འཕགས། །ཞེས་གསུངས་པའི་
དོན་ནི། འདི་ལྟར་གཉིས་སུ་མེད་པ་རྣམ་པ་ཐམས་ཅད་མཁྱེན་པར་བཤད་
པའི་འབྲས་བུ་ནི་སྔགས་དང་ཕ་རོལ་ཏུ་ཕྱིན་པའི་ཐེག་པ་ཆེན་པོ་གཉིས་ལ་
ཁྱད་པར་མེད་པས་དོན་གཅིག་པ་སྟེ། རྗེ་བཙུན་མི་ལས། གསང་སྔགས་ནང་
གི་ཁྱད་པར་ནི། །ཐབས་ལམ་ཙམ་ལ་མ་གཏོགས་པ། །ལྟ་བ་བཟང་ངོ་ང་མི་
ཟེར། །དེས་ན་ཐབས་ལམ་ཁྱད་པར་འཕགས། །ཞེས་གསུངས་སོ། །ལྟ་བ་ནི་
གནས་ཚུལ་ཇི་ལྟ་བར་གཟིགས་པ་ཡིན་ལ། དེ་ཉིད་འབྲས་བུར་བཞག་པས་
སོ། །ལྟ་བ་དེ་ལྟར་ཡིན་ཀྱང་དེ་གཏན་ལ་དབབ་པའི་ཐབས་དང་སྤྱོད་པ་ལ།
ཕར་ཕྱིན་གྱི་དངོས་བསྟན་ལས། རྡོ་རྗེ་ཐེག་པའི་དངོས་བསྟན་ཁྱད་པར་
བཞིས་འཕགས་ཚུལ་ནི། བདེན་པ་གཉིས་ཡོངས་སུ་གཟུང་བའི་ལུས་དངོས་
པོའི་དོན་མ་ལུས་པ་ཡོངས་སུ་གཅོད་པར་བྱེད་ཅིང་། བདེ་བ་ཆེན་པོའི་
འབྲས་བུ་མཆོག་ལ་མངོན་པར་དགའ་བས་མ་རྨོངས་པ་ཞེས་བྱ་བ་སྟེ། ཚུལ་
གསུམ་གྱི་སྒྲོན་མེ་དེ་ཉིད་དུ། མཁས་པ་སྙིང་རྗེ་ཆེར་ལྡན་པ། དཔྱད་དེ་
ཐབས་ཀྱི་མཆོག་ལེན་ཞིང་། ཐ་མལ་པ་ཡི་ཐབས་སྨད་ནས། མི་འཕོ་བ་ཡི་
གནས་ཐོབ་བོ། །ཞེས་སོ། །ཁྱད་པར་གཉིས་པ་ནི། སེམས་ཅན་ཐམས་
ཅད་ཀྱི་བསམ་པ་དང་བག་ལ་ཉལ་མཁྱེན་ནས་གང་ལ་གང་འོས་སུ་རྒྱུད་སྡེ་
བཞིར་སྤྲོས་ནས་གསུངས་པས་ཐབས་མང་བ་ཡིན་ནོ། །དེ་ཉིད་དུ། སེམས་
ཅན་ཀུན་དོན་ལེགས་བསྒྲུབ་ཕྱིར། །བློ་ཆེན་ལ་ནི་ཐབས་ཐམས་ཅད། །དབྱེ་
བ་རྣམ་བཞིར་ཚུལ་གྱི་མཆོག །འགྲོ་བའི་སྟོན་པས་གསུངས་པ་ཡིན། །ཞེས་
སོ། །ཁྱད་པར་གསུམ་པ་ནི། སེམས་ཅན་གང་གང་མངོན་པར་འདོད་པ་དེ་
1045



1
ཉིད་ལ་ངེས་པར་སྦྱར་ནས་སངས་རྒྱས་ཀྱི་གོ་འཕང་ལ་དགོད་པས་ན་དཀའ་
བ་མེད་པ་སྟེ་དོན་བདེ་བ་ལམ་དུ་བྱེད་པ་ཡིན་ནོ། །དེ་ཉིད་དུ། གང་ཞིག་
གང་དུ་ཇི་ལྟར་འདོད། གང་ཞིག་གང་དུ་ཇི་ལྟར་འདོད། དེ་ཉིད་དེ་ལ་ངེས་
སྦྱོར་ཞིང་། །འདོད་པའི་དོན་ནི་ཐོབ་མཛད་པའི། །དམ་པའི་དོན་ནི་ཐུབ་
པས་གསུངས། །ཞེས་སོ། །ཁྱད་པར་བཞི་པ་ནི། གང་ཞིག་གཞན་གྱིས་བྱས་
ན་ངན་འགྲོར་འགྲོ་བ་དེ་ཉིད་ཕྱིན་ཅི་མ་ལོག་པའི་ཐབས་ལ་མཁས་པས་་་་་་
སངས་རྒྱས་ཀྱི་རྒྱུར་སྒྱུར་བར་བྱེད་ནུས་པ་དེ་ནི་དབང་པོ་རྣོན་པོ་ཡིན་ལ།
གདུལ་བྱ་དེ་རྗེས་སུ་འཛིན་པའི་ཕྱིར་གསུངས་པས་སོ། །གཞན་ཡང་། རྗེ་
བཙུན་མི་ཏྲི་པས། བླ་མའི་ངག་གིས་མ་བརྒྱན་པའི། །དབུ་མའང་འབྲིང་པོ་
ཙམ་ཉིད་དོ། །ཞེས་གསུངས་ཤིང་། དེའི་དོན་གྱིས་ཁྱད་པར་གསུམ་པོ་འདི་
དག་ལ་པཎྜི་ཏ་ཕྱག་ནས་དོན་དེ་ཁོ་ན་ཉིད་ལ་དབྱེ་བ་མེད་ཀྱང་། ཕར་ཕྱིན་
པས་ལུང་རིགས་ཀྱིས་གཏན་ལ་ཕབ་སྟེ་རྟོགས་པས་རྨོངས། སྔགས་པས་ལུང་
རིགས་དང་བླ་མའི་མན་ངག་གིས་དངོས་སུ་རྟོགས་པས་མ་རྨོངས། ཕར་
ཕྱིན་པས་ཉམས་སུ་མྱོང་བ་མེད་ཅིང་བཏང་སྙོམས་ལམ་དུ་བྱེད་པས་དཀའ།
སྔགས་པས་བདེ་བ་ཆེན་པོ་ལམ་དུ་བྱེད་པས་དཀའ་བ་མེད་པ། ཕར་ཕྱིན་པ་
རྒྱུ་ལམ་དུ་བྱེད་ལ། སྔགས་པས་འབྲས་བུ་ལམ་དུ་བྱེད་པས་ཁྱད་པར་དུ་
འཕགས་སོ། །ཞེས་གསུངས་ཤིང་། ཕ་རོལ་ཏུ་ཕྱིན་པའི་ལམ་ནི་སྔགས་ཀྱི་
ཐེག་པར་འཇུག་པའི་སྟེགས་ཙམ་སྟེ། དེ་ལ་ཞུགས་པའི་བྱང་ཆུབ་སེམས་
དཔས་རང་གི་འཕགས་པའི་ལམ་ཐོབ་པའང་སྔགས་ཀྱི་ལམ་ལ་རག་ལས་ན་
འཚང་རྒྱ་བ་ལྟ་ཅི་སྨོས་ཞེས་བཞེད་དོ། །དཔལ་ནཱ་རོ་ཞབས་ཀྱི་བཞེད་པ་སྒྲ་
བསྒྱུར་མར་པའི་ཞལ་སྔ་ནས་གསུངས་པ། དེ་ལ་ཕ་རོལ་ཏུ་ཕྱིན་པ་དང་
1046



གསང་སྔགས་ཀྱི་ཐེག་པའོ། །དེ་གཉིས་ཀྱི་ཁྱད་པར་ཡང་བདེ་བས་སྐྱོབ་པ་
དང་མྱུར་བས་སྐྱོབ་པའོ། །དེའང་ཕ་རོལ་ཏུ་ཕྱིན་པའི་ཐེག་པ་ནི་ཚོར་བ་
སྡུག་བསྔལ་ལམ་དུ་བྱེད་ལ། སྔགས་ནི་བདེ་བ་ལམ་དུ་བྱེད་པ་སྟེ། ཞེས་
གསུངས་པའི་དང་པོའི་དོན། འདོད་ཆགས་དང་བྲལ་བའི་གང་ཟག་འདུལ་
བར་བྱ་བའི་དོན་དུ་ཕ་རོལ་ཏུ་ཕྱིན་པའི་ཐེག་པ་བསྟན་ཞིང་། འདོད་ཆགས་
ཅན་གྱི་གང་ཟག་ཆགས་བྲལ་གྱི་ལམ་དེས་མ་འཐུལ་བ་ལ་གསང་སྔགས་སྟོན་
དགོས་བྱུང་བས་འདོད་པའི་ལོངས་སྤྱོད་ཅི་དགའ་བར་ལམ་དུ་ཁྱེར་བ་ནི་་་་
འདིར་ཁྱད་པར་དུ་འཕགས་པའི་རྩ་བ་ཡིན་ཏེ་གུར་ལས། འདོད་ཆགས་
ཀྱིས་བསྐྱེད་འཇིག་རྟེན་པ། །འདོད་ཆགས་སྤངས་ན་བརླག་པར་འགྱུར། །རྡོ་
རྗེ་ཆགས་པ་ཡོངས་ཤེས་ན། །ཡིད་ནི་རྡོ་རྗེ་སེམས་དཔར་འགྱུར། །ཆགས་
པའི་ཞགས་པས་རྣམ་བཅིངས་པས། །འཇིག་རྟེན་ཆགས་པས་མྱོས་པར་
བཤད། །ཆགས་དང་བྲལ་བའི་བྱང་ཆུབ་ནི། །ཆགས་པ་མཆོག་ལྡན་རྣམས་
ཀྱིས་སྨད། །ཅེས་དང༌། གསང་འདུས་ལས། དཀའ་ཐུབ་སྡོམ་པ་མི་ཟད་
པས། །བསྟེན་ན་འགྲུབ་པར་མི་འགྱུར་གྱི། །འདོད་པ་ཀུན་ལ་ལོངས་སྤྱོད་
པས། །བསྟེན་ན་མྱུར་དུ་འགྲུབ་པར་འགྱུར། །ཞེས་གསུངས་སོ། །མྱུར་དུ་
སྐྱོབ་པའི་དོན་ནི། ལོ་ཙཱ་བ་ཆེན་པོས། ཕ་རོལ་ཏུ་ཕྱིན་པའི་ཐེག་པར་ནི་
བསྐལ་པ་གྲངས་མེད་པ་གསུམ་ན་འཚང་རྒྱ་བར་འདོད་ལ། འདིར་ནི་ཚེ་
གཅིག་གིས་འཚང་རྒྱ་བར་འགྱུར་ཏེ། ཞེས་གསུངས་པ་སྟེ། ཕར་ཕྱིན་
ཐེག་པར་འཚང་རྒྱ་བ་མྱུར་ཀྱང་གྲངས་མེད་གསུམ་བསྒུག་དགོས་ལ། རྡོ་
རྗེའི་ཐེག་པ་འདིར་ཚེ་འདིའམ་རིང་ཡང་སྐྱེ་བ་བཅུ་དྲུག་ལས་མི་འགྱང་བར་
བཤད་པས་སོ། །འོ་ན་ཕར་ཕྱིན་དུའང་མི་སྐྱེ་བའི་ཆོས་ལ་བཟོད་པ་རབ་
1047



ཏུ་ཐོབ་ནས་འདོད་ན་ཞག་བདུན་གྱིས་འཚང་རྒྱ་བར་འགྱུར་རོ་ཞེས་བཤད་
པས་གྲངས་མེད་གསུམ་གྱི་ངེས་པ་མེད་དོ་སྙམ་ན། བཟོད་པ་རབ་ཏུ་ཐོབ་པ་
དེ་ས་བརྒྱད་པ་བ་ཡིན་ལ། དེའང་གྲངས་མེད་གཉིས་ཀྱིས་བསྒྲུབ་དགོས་
ཤིང་། ལྷག་པར་དེའི་སངས་རྒྱས་ནི་མཚན་ཉིད་པ་མ་ཡིན་ཏེ། འགོག་
པ་ཡང་དག་པའི་མཐའ་ལ་འབྱམས་པ་ཞིག་ལ་དགོངས་པས་སངས་རྒྱས་སུ་
བཏགས་ཀྱི། དོན་དེ་འདྲར་འབྱམས་པ་ནི་གཅིག་ཀྱང་མེད་དེ་སངས་རྒྱས་
རྣམས་ཀྱིས་འགོག་པ་དེ་ལས་སློང་བར་བཤད་པའི་ཕྱིར་རོ། །ཡང་ཐམས་
ཅད་གསང་བའི་འགྲེལ་པ་ལས། གང་ཡང་རྒྱུའི་རྣལ་འབྱོར་ཉིད་ཀྱིས་འཚང་
རྒྱ་བ་ནི་ཕ་རོལ་ཏུ་ཕྱིན་པའི་ཚུལ་དང་བྱ་བའི་རྒྱུད་ལ་སོགས་པ་ལས་བཤད་
པ་སྟེ། དེ་ནི་དུས་ཤིན་ཏུ་རིང་བས་འབྱུང་བ་ཡིན་ནོ། །རྣལ་འབྱོར་གྱི་
རྒྱུད་རྣམས་སུ་ནི་རྒྱུ་དང་འབྲས་བུའི་སྦྱོར་བ་ལ་སོགས་པས་ཐེག་པ་ཆེན་པོ་
མཐའ་དག་བསྡུས་པ་ཡིན་པའི་ཕྱིར་ཤིན་ཏུ་མྱུར་བ་ཉིད་དུ་བྱང་ཆུབ་ཐོབ་
པ་ཡིན་ནོ། །ཞེས་བྱ་སྤྱོད་ཀྱིས་མྱུར་དུ་མི་ཐོབ་པར་བཤད་པ་དང་འགལ་ལོ་
ཞེ་ན། དེ་ནི་རྣལ་འབྱོར་ཡན་ཆད་ལས་འབྲས་བུ་ཐོབ་པ་བུལ་བ་ལ་དགོངས་
ཀྱི། ཕར་ཕྱིན་ལྟ་བུར་གྲངས་མེད་མང་པོར་འགྱངས་པ་ནི་མ་ཡིན་ནོ། །
བྱ་སྤྱོད་ཀྱི་ལུགས་དེར་ཚེ་གཅིག་ལ་རྫས་སྔགས་ལ་བརྟེན་པའི་རིག་འཛིན་གྱི་
དངོས་གྲུབ་ཐོབ་ནས་ལྷའི་འདོད་པའི་ཡོན་ཏན་ལ་ལོངས་སྤྱོད་བཞིན་དུ་་་་་
ལམ་བསྒོམས་པས་སངས་རྒྱས་ཐོབ་པར་འདོད་པའོ། །དེ་ལྟར་ཡང་འཇམ་
དཔལ་རྩ་རྒྱུད་ལས། ལས་ལྡན་ཚེ་ནི་འདི་ལ་ཡང་། །འབད་པ་མེད་པར་
སྔགས་རྣམས་འགྲུབ། །ཅེས་དང་། མི་གཡོ་བ་བརྟུལ་ཕོད་པའི་རྟོག་པ་ལས།
འདི་ནི་སངས་རྒྱས་ཞིང་རྣམས་སུ། །རིག་པ་འཛིན་པ་ཐམས་ཅད་ཀྱི། །
1048



-
-
-
འཁོར་ལོས་སྒྱུར་བའི་མཁའ་ལྡིང་ཡིན། །བསམ་གྱིས་མི་ཁྱབ་ཡོན་ཏན་
བརྙེས། །བསྐལ་པ་གྲངས་མེད་པ་རུ་འཚོ། །ཉི་མ་དང་ནི་ཟླ་བའི་འོད། །
དཔལ་ལྡན་གདུལ་དཀའ་འདུལ་མཛད་པ། །བློ་བཟང་གིས་ནི་ཀུན་སྤྱད་
ནས། །སངས་རྒྱས་ཞིང་ནི་གྲངས་མེད་ན། །མཆོད་གནས་འདི་ནི་སྣང་བར་
བྱེད། །བསམ་མེད་པ་ཡི་དམ་ཆོས་ཉན། །བློ་ལྡན་གང་ཞིག་ཐོས་གྱུར་པས། །
སངས་རྒྱས་ཡོན་ཏན་བསམ་མེད་འབྱུང་། །ཞེས་དང་། རྣམ་སྣང་མངོན་
བྱང་ལས་ཀྱང་། དེས་དེ་རྣམས་ཡིད་རབ་ཏུ་དགའ་ཞིང་ཚེ་རིང་པོའང་
རབ་ཏུ་ཐོབ་ནས། འདོད་པའི་ཡོན་ཏན་ལྔ་དག་གིས་རྩེ་དགའ་ཡོངས་སུ་
སྤྱོད་ལ། སངས་རྒྱས་བཅོམ་ལྡན་འདས་རྣམས་ལ་མཆོད་པ་བྱེད་ཅིང་འཇིག་
རྟེན་ཐམས་ཅད་དང་མི་མཐུན་པའི་ལམ་འདི་གྲུབ་པར་འགྱུར་རོ། །དེ་
བཞིན་གཤེགས་པ་དང་བྱང་ཆུབ་སེམས་དཔའ་རྣམས་ཀྱིས་ཀྱང་དོན་་་་
དབང་འདི་གཟིགས་ནས་གསང་སྔགས་སྤྱད་པའི་ཚུལ་གྱི་ཆོ་ག་ཐུགས་དགྱེས་
བཞིན་དུ་འཆད་དོ། །དེ་ཅིའི་ཕྱིར་ཞེ་ན། གང་བསྐལ་པ་དུ་མར་རྩོལ་ཞིང་
འབད་དེ་བྱ་དཀའ་བ་རྣམས་བརྩམས་ཀྱང་ཐོབ་པར་མི་འགྱུར་བ་དེ་བྱང་་་་་
ཆུབ་སེམས་དཔའ་གསང་སྔགས་ཀྱི་སྒོ་ནས་བྱང་ཆུབ་སེམས་དཔའི་སྤྱོད་པ་
སྤྱོད་པ་རྣམས་ཀྱི་ཚེ་འདི་གཅིག་ཁོ་ན་ལ་ཐོབ་པར་འགྱུར་རོ་ཞེས་གསུངས་་་་
པས་སོ། །རྣལ་འབྱོར་གྱི་རྒྱུད་དུ་ཆོས་ལྡན་གྱི་གང་ཟག་ནི་དཀྱིལ་འཁོར་དུ་
བཅུག་སྟེ་ཡེ་ཤེས་བབས་པ་ཙམ་གྱིས་ས་དང་པོ་ཐོབ་ཅིང་། དེ་ནས་ཤིན་ཏུ་
མྱུར་བར་འཚང་རྒྱ་ལ། ཆོས་མི་ལྡན་གྱི་གང་ཟག་ནི་ཕྱིས་མི་དགེ་བ་ལས་
བཟློག་པའི་སྡོམ་པ་བླངས་ནས་རིམ་གྱིས་འཚང་རྒྱ་ཞིང་། ཐ་མའང་སྐྱེ་བ་
བཅུ་དྲུག་ནས་ངེས་པར་འཚང་རྒྱ་སྟེ། རྡོ་རྗེ་རྩེ་མོར། རབ་ཏུ་དཀའ་བའི་ས་
1049



་
ཐོབ་ཅིང་། །རྡོ་རྗེ་ཉིད་ནི་ཐེ་ཚོམ་མེད། །ཡང་ན་མཐོང་བ་ཙམ་གྱིས་ནི། །སྐྱེ་
བ་བཅུ་དྲུག་མྱ་ངན་འདའ། །རབ་ཏུ་དགའ་བ་ཐོབ་པ་འམ། །ཡང་ན་རྡོ་རྗེ་
ཉིད་ཀྱང་ངོ༌། །ས་ལ་ཉི་ཟླ་ལྟུང་བྱེད་ཅིང་། །དེ་ནི་ནམ་མཁའི་རང་བཞིན་
འགྱུར། །སོ་སོ་སྐྱེ་བོས་སངས་རྒྱས་ཉིད། །འགྲུབ་པར་འགྱུར་ཏེ་གཞན་དུ་
མིན། །ཞེས་པ་དང་། སློབ་དཔོན་ཀུན་སྙིང་གིས། དེ་རྣམས་ནི་འཇུག་པ་
ཙམ་ཉིད་ཀྱིས་ཡེ་ཤེས་བབས་པར་འགྱུར་རོ། །དེ་ནས་ཡེ་ཤེས་བབས་པ་དེས་
རབ་ཏུ་དགའ་བ་ལ་སོགས་པའི་ས་ཐོབ་པར་འགྱུར་རོ། །དེའི་ཕྱིར་དེ་བཞིན་
གཤེགས་པ་ཐམས་ཅད་དུ་གྲུབ་པར་ཡང་རྙེད་པར་དཀའ་བ་མ་ལགས་་་་་་
དངོས་གྲུབ་གཞན་རྣམས་ལྟ་སྨོས་ཀྱང་ཅི་འཚལ་ཅེས་སྨོས་པ་ཡིན་ནོ། །རྣལ་
འབྱོར་ཆེན་པོའི་རྒྱུད་དུ་ནི་དབང་པོ་རྣོ་ཞིང་བརྩོན་འགྲུས་ཆེ་བ་ཚེ་འདི་་་་་
ཉིད་ལ་དང་། འབྲིང་འཆི་ཀའམ་བར་དོ། ཐ་མ་སྐྱེ་བ་གསུམ་མམ། བདུན་
ནས། བཅུ་དྲུག་གི་མཐར་ཐུག་ལ་འགྲུབ་སྟེ། འདུས་པར། གངྒཱའི་བྱེ་མ་སྙེད་
ཀྱི་བསྐལ་པར་བྱང་ཆུབ་སེམས་དཔའ་རྣམས་ཀྱིས་འབད་ཅིང་བཙལ་ཀྱང་་་་་
བྱང་ཆུབ་ཐོབ་པར་མི་འགྱུར་བ་གང་ཡིན་པ་དེ། གསང་བ་འདུས་པ་ལ་
དགའ་བའི་བྱང་ཆུབ་སེམས་དཔས་ཚེ་འདི་ཉིད་ལ། དེ་བཞིན་གཤེགས་པ་
རྣམས་ཀྱི་སངས་རྒྱས་ཞེས་བྱ་བའི་གྲངས་སུ་འགྲོའོ། །ཞེས་དང་། སཾ་པུ་ཊ་
ལས། མདོར་བསྡུས་པས་ནི་སངས་རྒྱས་ཉིད། །བསྐལ་པ་བྱེ་བ་གྲངས་མེད་
པས། །ཇི་སྲིད་སངས་རྒྱས་གང་ཐོབ་པ། །གང་གི་དམ་པའི་བདེ་བས་ཁྱོད། །
སྐྱེ་བ་འདིར་ནི་ཐོབ་པར་འགྱུར། །ཞེས་དང༌། དུས་འཁོར་ལས། རྫུ་འཕྲུལ་
ཀུན་མཁྱེན་པ་དང་སྲིད་གསུམ་བླ་མ་ཉིད་ནི་རྣལ་འབྱོར་རྣམས་ཀྱི་སྐྱེ་བ་་་་་
འདི་ལས་ཏེ། །གལ་ཏེ་ལམ་དུ་རབ་ཞུགས་འཆི་བར་འགྱུར་ན་དེ་ཚེ་དེ་ཡི་
1050_



འཛིན་པས་སྐྱེ་བ་གཞན་ལའོ། །ཞེས་གསུངས། དྲི་མེད་འོད་ལས། སྐྱེ་བ་འདི་
ཉིད་ལ་སངས་རྒྱས་ཉིད་ཀྱི་འབྲས་བུ་རབ་ཏུ་སྟེར་བ་རྒྱུད་ཀྱི་རྒྱལ་པོའོ། །ལྷ་
ལ་སོགས་པ་འགྲོ་བ་ལྷའི་སྐྱེ་བ་ལ་ནི་མིན་ནོ་ཞེས་དང་། རྡོ་རྗེ་སྙིང་འགྲེལ་
ལས། སྐྱེ་བ་འདི་ཉིད་ལ་སངས་རྒྱས་ཉིད་སྟེར་བ་ཞེས་བྱ་བ་ནི་ཡང་ནས་
ཡང་དུ་མིའི་སྐྱེ་བ་བླངས་ནས་འགྲུབ་པ་ལ་བྱའོ། །ལྷ་དང་ལྷ་མ་ཡིན་ལ་
སོགས་པ་ནི་མ་ཡིན་ནོ། །ཞེས་པ་ནི་རགས་པའི་ཁམས་བཅིངས་ནས་མྱུར་དུ་
བླ་ན་མེད་པའི་ཡེ་ཤེས་ཐོབ་པ་ནི་ཁམས་དྲུག་དང་ལྡན་པའི་སྐྱེས་བུ་ཆེན་པོ་
ཚོགས་གཉིས་ལྡན་གྱི་མིའི་སྐྱེ་བ་ལ་ཡིན་གྱི། གཞན་གྱི་རྟེན་ལ་མ་ཡིན་ནོ་
ཞེས་དགོངས་སོ། །དེ་ལྟ་བུས་ཀྱང་ཚེ་གཅིག་ལ་འགྲུབ་པར་བཤད་པ་ནི་
ཚོགས་རྒྱ་ཆེན་པོ་བསགས་པས་མཐོན་པོར་ཆུད་པའི་གང་ཟག་གཅིག་ལ་་་་་་
དགོངས་ཀྱི། སོ་སོ་སྐྱེ་བོས་འགྲུབ་པ་མ་ཡིན་ནོ་ཞེ་ན་མ་ཡིན་ཏེ། རྩ་རྒྱུད་
ལས། གདོལ་པ་སྨུག་མཁན་ལ་སོགས་དང་། །མཚམས་མེད་ལྔ་ནི་བྱེད་པ་ ་
རྣམས། །སྔགས་ཀྱི་སྤྱོད་པ་རྗེས་སྤྱད་ན། །སྐྱེ་འདི་ཉིད་ལ་འཚང་རྒྱ་འགྱུར། །
ཞེས་གསུངས་པས། མཚམས་མེད་བྱེད་པའི་གང་ཟག་ཀྱང་ཕྱིས་བརྩོན་པས་
བསྒྲུབས་ན་སྐྱེ་བ་དེ་ལ་འཚང་རྒྱ་བར་བཤད་ཅིང་། འཕགས་པ་མཚམས་
མེད་བྱེད་པ་མི་སྲིད་པའི་ཕྱིར་རོ། །འཆི་ཀའམ་བར་དོ་ལ་འགྲུབ་པར། ཞལ་
ལུང་ཆེན་མོ་ལས། བདག་སེམས་དབྱིངས་སུ་ཞུགས་པའི་ཚེ། །གསལ་ཞིང་
རབ་དགའ་མཁའ་འདྲ་རྟོགས། །དེ་ནས་རྫུ་འཕྲུལ་ཤུགས་ལྡན་པའི། །ལོ་ལྔ་
ལོན་པའི་བྱིས་པའི་གཟུགས། །འགྲུབ་ཚེ་དཔེ་མེད་བདེ་རྫོགས་རྟོགས། །དེ་
ལས་སྐྱེ་བ་གཞན་དུ་ནི། །འཕེན་པར་བྱེད་ཚེ་སྤྲུལ་པའི་གཟུགས། །ཡང་དག་
ཏུ་ནི་རྟོགས་པར་འགྱུར། །ཞེས་དང༌། དུས་འཁོར་ལས་ཀྱང་། ཟུང་གི་རླུང་
1051



དག་འགགས་པ་ན་ནི་གཙུག་ཏོར་ཕུག་ནས་མཆོག་གི་གྲོང་ཁྱེར་དག་ཏུ་འགྲོ་
བར་འགྱུར། དེ་ལྟར་ཡིད་ལ་རྡོ་རྗེ་རབ་ཏུ་སད་པས་ཡུལ་དང་བཅས་པ་
མཁའ་ལ་སྤྱོད་པ་ཉིད་དུ་འགྱུར། ཞེས་དང་། ཚེ་གསུམ་གྱིས་གྲོལ་བར་
གསང་སྔགས་ལ་འཇུག་པ་ལས། རྒྱུད་དང་ལྡན་ཡང་རྐྱེན་འགའ་ཞིག །སྨན་
གྱི་ལྗོན་ཤིང་ཆེན་པོ་ལྟར། །མ་ཚང་བ་ནི་ཚེ་གསུམ་གྱིས། །སྟོང་ཉིད་ལེགས་
མཐོང་དུས་མེད་གྲོལ། །ཞེས་དང༌། སྐྱེ་བ་བདུན་ཚུན་ལ་འགྲུབ་པར། དྲི་
མེད་འོད་ལས། ཅི་སྟེ་གང་གི་ཚེ་ལམ་དུ་རབ་ཏུ་ཞུགས་པར་གྱུར་པ་རྣལ་
འབྱོར་མ་ཐོབ་པར་འཆི་བར་འགྱུར་ན་དེའི་ཚེ་དེ་ཡི་འཛིན་པ་སྟེ་བག་ཆགས་
ཀྱི་སྟོབས་ཀྱིས་སླར་ཡང་མིའི་སྐྱེ་བ་གཞན་ལ་ཐམས་ཅད་ཐོབ་པར་འགྱུར་ཏེ།
སྐྱེ་བ་བདུན་གྱི་མཐར་ཐུག་པས་བརྩོན་འགྲུས་དང་མི་ལྡན་པར་འགྱུར་ཞིང་
ཡེ་ཤེས་མ་བསྒོམས་ཀྱང་ངོ་ཞེས་པའི་ངེས་པའོ། །ཞེས་གསུངས་ཤིང་། དུས་
འཁོར་དུ་སྐྱེ་བ་བདུན་ལས་མང་བ་མ་གསུངས་ལ། རྩེ་མོར། སྐྱེ་དང་སྐྱེ་བ་
ཐམས་ཅད་དུ། །རྡོ་རྗེ་ཅན་ནི་མངོན་བརྩོན་འགྱུར། །སྐྱེ་བ་བཅུ་དྲུག་མཐར་
ཐུག་པས། །ཞི་བ་སངས་རྒྱས་ཉིད་ཐོབ་འགྱུར། །ཞེས་སྐྱེ་བ་བཅུ་དྲུག་ཚུན་
བཤད་དོ། །དཔལ་རྒྱལ་བའི་དབང་པོས། ཁྱད་པར་འབྱེད་པའི་ཆོས་དེ་
རྣམས་ཡིན་ཀྱང་། ཁྱད་པར་གྱི་རྩ་བ་ནི། རྣམ་བཅད་དགག་པའི་རྣམ་པ་
ཅན་དང་། །ཡོངས་གཅོད་སྒྲུབ་པའི་རྣམ་པ་ཅན་ཏེ། །སྤང་བྱ་གཉེན་པོའི་སྒོ་
ནས་ཚར་གཅད་པ་དང་། སྤང་གཉེན་གཉིས་སུ་མེད་པའི་སྒོ་ནས་རྗེས་སུ་
འཛིན་པའི་ཁྱད་པར་རོ། །ཞེས་གསུངས་སོ། །
གསུམ་པ་དབྱེ་བ་དང་བསྡུ་བས་རྣམ་པར་འབྱེད་ཚུལ་ལ། དབྱེ་བསྡུའི་
རྣམ་གྲངས། བཞིར་རྣམ་པར་འབྱེད་པ་གཙོ་བོར་བསྟན་པ་གཉིས་ལས།
་་
1052



དང་པོ་ནི་ཇོ་བོ་རྗེས། བྱ་བ་སྤྱོད་སོགས་རྒྱུད་ཅེས་བྱ་བ་ནི། བྱ་བའི་རྒྱུད་
དང་། སྤྱོད་པའི་རྒྱུད་དང་། རྟོག་པའི་རྒྱུད་དང༌། གཉིས་ཀའི་རྒྱུད་དང་།
རྣལ་འབྱོར་གྱི་རྒྱུད་དང༌། རྣལ་འབྱོར་ཆེན་པོའི་རྒྱུད་དང༌། རྣལ་འབྱོར་བླ་
ན་མེད་པའི་རྒྱུད་དོ་ཞེས་བདུན་དུ་བཤད་ལ། རྟོག་པའི་རྒྱུད། རྟོག་པ་ཀུན་
ལས་བཏུས་པ་སོགས་ནི། རིལ་བུ་མིག་སྨན་ལ་སོགས་བསྒྲུབ་པའི་ཆོ་ག་ཞིབ་
མོ་རྣམས་ཤས་ཆེར་སྟོན་པས། ལོགས་སུ་ཕྱེ་བ་ཡིན་ལ། ངོ་བོ་བྱ་བའི་རྒྱུད་དུ་
འདུས་སོ། །གཉིས་ཀའི་རྒྱུད་དུ་བཞེད་པའི་སྒྱུ་འཕྲུལ་དྲ་བ་དང་པདྨ་གར་
དབང་སོགས་ཀྱང་། སྤྱོད་པའི་རྒྱུད་དམ་རྣལ་འབྱོར་གྱི་རྒྱུད་ཅི་རིགས་པར་
འདུ་བ་ཡིན་ནོ། །གུར་དུ། རྣལ་འབྱོར་མའི་རྒྱུད་ནི་དྲུག་པར་གྲགས་པ་ཡིན་
ཞེས་རྟོག་པའི་རྒྱུད་ལོགས་སུ་ཕྱེ་བ་ལ་བལྟོས་ནས་རྣལ་འབྱོར་མ་རྒྱུད་དྲུག་་་་
པར་ཕྱེ་བ་ཞིག་གསུངས་པ་མ་རྒྱུད་ཀྱི་ཆེ་བ་དབྱུང་བའི་ཕྱིར་ཡིན་གྱི། བཞིར་
མི་འདུ་བ་ནི་མ་ཡིན་ནོ། །ཡང་འགའ་ཞིག བདེ་མཆོག་ཉུང་ངུའི་རྒྱུད་དུ།
ཇི་སྲིད་མདོ་བྱ་སྤྱོད་པ་དང་། །རྣལ་འབྱོར་གསང་མཐའི་དབྱེ་བ་ལས། །
སེམས་ཅན་མོས་པ་སྣ་ཚོགས་པ། །དེ་དང་དེ་ལ་དགའ་བ་སྦྱིན། །ཞེས་པའི་
འགྲེལ་པར། སློབ་དཔོན་ལྭ་བ་པས། མདོ་སྡེ་རྟོག་པའི་རྒྱུད། བྱ་བའི་རྒྱུད།
སྤྱོད་པའི་རྒྱུད། རྣལ་འབྱོར་གྱི་རྒྱུད། རྣལ་འབྱོར་གསང་བའི་རྒྱུད། རྣལ་
འབྱོར་གསང་མཐའི་རྒྱུད་དང་དྲུག་ཏུ་བཤད་དོ། །ཞེས་ཟེར་ཏེ། དེས་མཛད་
པའི་འགྲེལ་པ་གྲུབ་པའི་ཐབས་ཀྱི་གླེང་གཞི་ཞེས་བྱ་བར་མ་བྱུང་ལ། གཞན་
རྩ་རྒྱུད་ཀྱི་འགྲེལ་པ་རྣམས་སུའང་མི་གསལ་ལོ། །སློབ་དཔོན་རྡོ་རྗེས་མཛད་
པའི་འགྲེལ་པ་ཚིག་དོན་རབ་ཏུ་གསལ་བ་ལས། ཇི་སྲིད་ཀྲི་ཡ་སོགས་སྤྱོད་
ན། །རྣལ་འབྱོར་གསང་མཐའི་དབྱེ་བ་ཉིད། །ཅེས་བྱ་བ་གསུངས་ཏེ། བྱ་
1053



བའི་རྒྱུད་དང༌། སྤྱོད་པའི་རྒྱུད་དང༌། གཉིས་ཀའི་རྒྱུད་དང་། རྣལ་འབྱོར་
གྱི་རྒྱུད་དང་། གསང་བའི་མཐའ་རྣལ་འབྱོར་མའི་རྒྱུད་ཀྱི་རིམ་གྱིས་ཞེས་
གསུངས་ཤིང༌། དྲུག་གི་ཁ་གསལ་མ་གསུངས་ལ། ཉུང་ངུའི་རྒྱུད་ཀྱི་འགྲེལ་
པ་གཞན་རྣམས་ན། ཚིག་དེ་ལ་འགྲེལ་པ་བྱས་པ་མི་སྣང་ངོ༌། །གཞན་ཡེ་
ཤེས་རྡོ་རྗེ་ཀུན་ལས་བཏུས་ལས། རྣལ་འབྱོར་ཆེན་པོའི་རྒྱུད་དང་། གཉིས་
ཀའི་དང་། སྤྱོད་པའི་དང་། བྱ་བའི་དང༌། རྟོག་པའི་རྒྱུད་ཅེས་ལྔར་བཤད་
ལ། དེའང་བྱ་བའི་རྒྱུད་ལས་མཆོག་གི་དངོས་གྲུབ་གཙོ་ཆེར་བསྒྲུབ་པ་བྱ་བ་
དང་། ཐུན་མོང་གི་དངོས་གྲུབ་གཙོ་ཆེར་བསྒྲུབ་པ་རྟོག་པ་ཞེས་གསུངས་
ཤིང༌། དུས་འཁོར་ཡེ་ཤེས་ལེའུ་ཚིགས་བཅད་ཞེ་བཞི་པའི་འགྲེལ་པར། ཐུན་
དང་པོའི་མངོན་མཚམས་ལ་རྒོད་པའི་རྒྱུད་དོ། །ཞེས་སོགས་ཀྱི་རྒོད་པ་དང་།
ལྟ་བ་དང༌། ནུ་མ་ལ་རེག་པ་དང་། ལག་པ་ནས་འཛིན་པའི་བར་རྒྱུད་བཞི་
བཤད་པས། གཉིས་ཀྱི་གཉིས་སྤྲོད་ཀྱི་རྒྱུད་ལྔར་དོན་གྱིས་ཐོབ་པ་དང་།
མཁའ་འགྲོ་རྒྱ་མཚོར། བྷ་ག་རྣམས་སུ་རྒྱུད་ལྔ་རྣམས། །བྱ་བ་ལ་སོགས་བླ་
མེད་མཐར། །བཞུགས་པ་དེ་ལྟར་དུ་ནི་ཅི། །ཞེས་དང་། སློབ་དཔོན་ཤཱནྟི་
པས་ཐེག་པ་གསུམ་རྣམ་པར་གཞག་པ་ལས། ཟབ་ཅིང་རྒྱ་ཆེ་བ་དང་ལྡན་
པའི་ཐེག་པ་ནི་བྱ་བ་དང་། སྤྱོད་པ་དང་། རྣལ་འབྱོར་དང༌། རྣལ་འབྱོར་
ཆེན་པོ་དང་། རྣལ་འབྱོར་བླ་ན་མེད་པ་ཞེས་བྱ་བ་རྣམ་པ་ལྔར་འགྱུར་རོ། །
ཞེས་དང༌། རྒྱ་གར་ཕྱག་ན་རྡོ་རྗེས། ཐབས་ཀྱི་རྒྱུད་ལ་ལྔ་སྟེ། བྱ་བའི་རྒྱུད་
དང་། སྤྱོད་པའི་རྒྱུད་དང་། རྣལ་འབྱོར་གྱི་རྒྱུད་དང་། རྣལ་འབྱོར་བླ་ན་
མེད་པའི་རྒྱུད་དང༌། རྣལ་འབྱོར་གོང་ན་མེད་པའི་རྒྱུད་དོ། །ཞེས་དང༌།
བཤད་རྒྱུད་རྡོ་རྗེ་འཕྲེང་བའི་འགྲེལ་པ་ལས། བཅོམ་ལྡན་འདས་ཀྱིས་རྒྱུད་
1054



བསྟན་པ་དེའང་འདུས་པར་གྱུར་པ་ནི་ཆོ་ག་ལྔའི་རྒྱུད་ཀྱི་སྦྱོར་བས་བསྡུས་
པ་སྟེ། འདི་ལྟ་སྟེ། བྱ་བ་དང་། སྤྱོད་པ་དང་། རྣལ་འབྱོར་དང་། རྣལ་འབྱོར་
ཆེན་པོ་དང་། རྣལ་འབྱོར་མའི་རྒྱུད་ཀྱི་དབྱེ་བས་སོ། །ཞེས་གསུངས་ཤིང༌།
རབ་ཏུ་སྒྲོན་གསལ་ལས་ཀྱང་། རྡོ་རྗེ་འཆང་ཆེན་པོས་བསམ་པ་དང་། བག་
ལ་ཉལ་བ་དང་། ཁམས་དང༌། བག་ཆགས་ཀྱི་དབྱེ་བ་ལས་སྔགས་ཀྱི་བསྟན་
བཅོས་རྣམ་པ་ལྔར་གསུངས་ཏེ། བྱ་བ་དང་། སྤྱོད་པ་དང་། རྣལ་འབྱོར་
དང་། རྣལ་འབྱོར་གྱི་བླ་མ་དང་། རྣལ་འབྱོར་མའི་རྒྱུད་ཀྱི་དབྱེ་བས་སོ། །
ཞེས་གསུངས་ཤིང་། སློབ་དཔོན་ཨ་བྷ་ཡཱས་ཀྱང་བཤད་ལ། པནྟི་ཏ་གཞན་
ཡང་འདི་བཞེད་པ་མང་ངོ༌། །རྣལ་འབྱོར་བླ་ན་མེད་པའི་མའི་རྒྱུད་ནི། རྣལ་
འབྱོར་ཆེན་པོའམ། རྣལ་འབྱོར་བླ་མེད་ཐབས་ཀྱི་རྒྱུད་ལས། བརྡ་དང་
སྒྲ་བབ་ཅིང་འཇིག་རྟེན་དང་འགལ་བ་རྨད་དུ་གྱུར་པའི་ཐབས་སྟོན་པས་་་་་
ལོགས་སུ་ཕྱེ་བ་ཡིན་ལ། གཉིས་ཀ་ཐབས་ཤེས་གཉིས་མེད་ཀྱི་རྣལ་འབྱོར་
ཟབ་མོ་གཙོ་བོར་སྟོན་པ་ཡིན་པས་རྣལ་འབྱོར་ཆེན་པོའི་རྒྱུད་གཅིག་ཏུའང་
འདུས་སོ། །སྔགས་དོན་རྣམ་གཟིགས་ལས། རྣལ་འབྱོར་སྤྱོད་དང་བྱ་བའི་
རྒྱུད། །དེ་བཞིན་ཕ་རོལ་ཕྱིན་པའི་ཚུལ། །ཞེས་རྒྱུད་སྡེ་གསུམ་དུ་བསྟན་པ་
དང་། རྡོ་རྗེ་བདུད་རྩིའི་རྒྱུད་ཀྱི་འགྲེལ་པ་ལས་ཀྱང་། རྒྱུད་ཐམས་ཅད་ནི་བྱ་
བའི་རྒྱུད་དང་། སྤྱོད་པའི་རྒྱུད་དང་། གསང་བའི་རྒྱུད་ཁ་ཅིག་གོ །ཞེས་
གསུངས་སོ། །བསྡུས་ན་དེ་དག་ཀྱང་ཕྱི་ནང་གཉིས་སུ་འདུས་ཏེ། རྡོ་རྗེ་སྙིང་
པོ་རྒྱན་གྱི་རྒྱུད་ལས། ཕྱིར་བཟློག་གཉིས་ཀྱི་ཆོ་ག་དང་། །གསང་དང་ཤེས་
རབ་ཡེ་ཤེས་དང་། །ཁ་སྦྱོར་འབྱེད་པའི་ཆོ་ག་དང་། །གཏོར་མ་རྡོ་རྗེའི་
བཟླས་པ་དང་། །དྲག་ཤུལ་བསྒྲུབ་པའི་ཆོ་ག་དང༌། །རབ་ཏུ་གནས་དང་
1055



དཀྱིལ་འཁོར་བསྒྲུབ། །གསང་བའི་དེ་ཉིད་བཅུ་ཡིན་ནོ། །དཀྱིལ་འཁོར་ཏིང་
འཛིན་ཕྱག་རྒྱ་དང་། །སྟངས་སྟབས་འདུག་སྟངས་བཟླས་བརྗོད་དང་། །
སྦྱིན་སྲེག་མཆོད་པ་ལས་སྦྱར་དང་། །སླར་སྡུད་པ་ཡི་རྣམ་པ་ནི། །ཕྱི་ཡི་དེ་
ཉིད་བཅུ་ཡིན་ནོ། །ཞེས་རྣལ་འབྱོར་གྱི་རྒྱུད་ནས་གསུངས་པའི་དེ་ཉིད་བཅུ་
ལ། ཕྱིའི་དེ་ཉིད་བཅུ་རུ་བཤད་པའི་རིགས་པས་རྣལ་འབྱོར་གྱི་རྒྱུད་མན་
ཆད་ཕྱི་ཡིན་ལ། ཁྲོ་བོ་བཅུ་ལྟ་བུའི་བསྲུང་འཁོར་བསྒོམས་པས་ཕྱིར་བཟློག་
པ་དང་། བྲིས་པའི་བསྲུང་འཁོར་གྱིས་ཕྱིར་བཟློག་པ་དང་། གསང་བའི་
དབང་བསྐུར་དང༌། ཤེས་རབ་ཡེ་ཤེས་ཀྱི་དབང་བསྐུར་དང༌། ཁ་སྤྱོད་ཕྱེ་
བའི་ཆོ་གས་དགྲ་བསད་པ་དང་། གཏོར་མའི་ཆོ་ག་དང་། རྡོ་རྗེ་བཟླས་པ་
དང་། མ་གྲུབ་ན་སྤོགས་པའི་ཆོ་ག་དྲག་ཤུལ་ལམ་བཙན་ཐབས་ཀྱིས་བསྒྲུབ་
པ་སྟེ་ལྷ་བསད་པའི་ཆོ་ག་དང་། རབ་གནས་དང༌། དཀྱིལ་འཁོར་བསྒྲུབ་པ།
དེ་རྣམས་གསང་བའི་དེ་ཁོ་ན་ཉིད་བཅུར་བཤད་པའི་རིགས་པས། དེ་
རྣམས་སྟོན་པའི་རྒྱུད་ནི་གསང་བའམ་ནང་ཡིན་པས། རྣལ་འབྱོར་བླ་མེད་
ཀྱི་རྒྱུད་ནི་སྔགས་ནང་ཡིན་ནོ། །སློབ་དཔོན་ཨ་བྷ་ཡཱས། རྡོ་རྗེ་འཆང་གི་ཕྱི་
ནང་རྡོ་རྗེ་བཞིན། །རིམ་པར་བརྒྱུད་པ་སྙིང་ལ་གཟུང་བར་མཛོད། །དཀྱིལ་
འཁོར་ལ་སོགས་ཆོ་ག་ནི། །སྟོན་པས་རྒྱུད་སྡེ་གཉིས་སུ་སྤྲོས། །ཞེས་རྒྱུད་སྡེ་
གཉིས་སུ་བསྡུས་ཤིང་། དེའང་བྱ་བ་དང་སྤྱོད་པའི་རྒྱུད་ནི་ཕྱི། རྣལ་འབྱོར་
དང་རྣལ་འབྱོར་བླ་མེད་གཉིས་ནང་དུ་བཞེད་པར་མངོན་ཏེ་ཕྱི་ནང་གསང་
བ་ཐེག་པ་གསུམ་ཞེས་པའི་འགྲེལ་པ་མན་སྙེར། དམ་པའི་ཆོས་ཕྱིའི་ནི་བྱ་
བའི་རྒྱུད་ལ་སོགས་པའོ། །དེ་ལ་བྱ་བའི་རྒྱུད་ནི་དམ་ཚིག་གསུམ་གྱི་རྒྱལ་པོ་
དང༌། འབྱུང་པོ་འདུལ་བྱེད་ལ་སོགས་པ་སྟེ། གང་དུ་ཁྲུས་དང་སྨྲ་བཅད་ལ་
1056



སོགས་པ་རྣམས་ཀྱི་བྱ་བ་ཕྱི་རོལ་གྱི་ལུགས་མ་དང་བྲིས་སྐུ་ལ་སོགས་པ་ལྷ་རུ་
དམིགས་པའོ། །སྤྱོད་པའི་རྒྱུད་ནི་རྣམ་པར་སྣང་མཛད་མངོན་པར་བྱང་
ཆུབ་པ་ལ་སོགས་པའོ། །གསང་བ་ནི་རྣལ་འབྱོར་གྱི་རྒྱུད་ལ་སོགས་པ་སྟེ།
རྣལ་འབྱོར་གྱི་རྒྱུད་ནི་དེ་ཁོ་ན་ཉིད་བསྡུས་པ་ལ་སོགས་པའོ། །རྣལ་འབྱོར་
བླ་མའི་རྒྱུད་ནི་འདུས་པ་ལ་སོགས་པའོ། །རྣལ་འབྱོར་བླ་ན་མེད་པའི་རྒྱུད་
ནི་རྣལ་འབྱོར་མའི་རྒྱུད་དོ་ཞེས་གསུངས་པའི་ཕྱིར་རོ། །གཉིས་པ་བཞིར་
འབྱེད་པ་གཙོ་བོར་བཞག་པ་ནི། སཾ་པུ་ཊ་ལས། རྒོད་དང་ལྟ་དང་ལག་
བཅང་དང༌། །གཉིས་གཉིས་འཁྱུད་དང་རྣམ་པ་བཞི། །སྲིན་བུའི་ཚུལ་གྱིས་
རྒྱུད་བཞིར་གནས། །ཞེས་གཞན་འཕྲུལ་དབང་བྱེད་པ་ལ་སོགས་པ་བལྟས་
པས་ཚིམ་པའི་ཆགས་པའི་གཉེན་པོར་ལྷ་ཕོ་མོ་བལྟས་པ་ཙམ་གྱིས་ཚིམ་པའི་
དགའ་བའི་བདེ་བ་ལམ་དུ་བྱེད་པ་བྱ་བའི་རྒྱུད། འཕྲུལ་དགའ་བ་རྒོད་པས་
ཚིམ་པའི་ཆགས་པའི་གཉེན་པོར་ལྷ་ཕོ་མོ་རྒོད་པ་ཙམ་གྱིས་ཚིམ་པའི་མཆོག་
དགའི་བདེ་བ་ལམ་དུ་བྱེད་པ་སྤྱོད་པའི་རྒྱུད། དགའ་ལྡན་པ་ལག་བཅང་
གིས་ཚིམ་པའི་ཆགས་པའི་གཉེན་པོར་ལྷ་ཕོ་མོ་ཕན་ཚུན་ལག་པ་བཅང་བ་་་
ཙམ་གྱིས་ཚིམ་པའི་ཁྱད་དགའི་བདེ་བ་ལམ་དུ་བྱེད་པ་རྣལ་འབྱོར་གྱི་རྒྱུད།
སུམ་ཅུ་རྩ་གསུམ་པ་མན་ཆད་དབང་པོ་གཉིས་ཀྱི་གཉིས་སྤྲོད་ཀྱིས་ཚིམ་པའི་
ཆགས་པའི་གཉེན་པོར་ལྷ་ཕོ་མོ་ཕན་ཚུན་སྙོམས་པར་འཇུག་པས་ཚིམ་པའི་
ལྷན་ཅིག་སྐྱེས་དགུའི་བདེ་བ་ལམ་དུ་བྱེད་པ་རྣལ་འབྱོར་ཆེན་པོའི་རྒྱུད་དེ་་་
ཆགས་པས་ཆགས་པ་འཇིག་པས་ཤིང་སྲིན་ནམ་སྡིག་པའི་ཕྲུ་གུ་དང་འདྲ་་་་
བར་གནས་སོ། །རྡོ་རྗེ་གུར་ལས། དམན་པ་རྣམས་ལ་བྱ་བའི་རྒྱུད། །བྱ་མིན་
རྣལ་འབྱོར་དེ་ལྷག་ལ། །སེམས་ཅན་མཆོག་ལ་རྣལ་འབྱོར་མཆོག །རྣལ་
1057



འབྱོར་བླ་མེད་དེ་ལྷག་ལ། །ཞེས་པའི་འགྲེལ་པར། བྱ་བའི་རྒྱུད་ཅེས་བྱ་བ་ནི།
ཕྱི་རོལ་བརྡུངས་མ་ལ་སོགས་པ་ལྷར་དམིགས་པ་དང་། གཙང་སྦྲ་དང་
བསྡམ་པ་ལ་སོགས་པ་ལྷུར་ལེན་པའོ། །བྱ་བའི་སྦྱོར་བ་ཞེས་བྱ་བ་ནི་བདག་
ལས་ཕྱི་རོལ་ཏུ་དམིགས་པའོ། །རྣལ་འབྱོར་ཞེས་བྱ་བ་ནི་རང་གི་འཁོར་ལོས་
སྒྱུར་བའི་ཡེ་ཤེས་དང་བདག་ཉིད་རོ་གཅིག་ཏུ་དམིགས་པའོ། །རྣལ་འབྱོར་
བླ་མ་ཞེས་བྱ་བ་ནི་རང་གི་རིག་མ་དང་འཁྱུད་པ་ལས་བྱུང་བའི་དགའ་བ་་་་
མཆོག་གི་གསང་ཆེན་ལ་སྤྱོད་པའོ། །རྣལ་འབྱོར་བླ་ན་མེད་པ་ཞེས་བྱ་
བ་ནི་རང་གི་ལྷའི་རྡོ་རྗེ་དང་པདྨ་སྦྱོར་བ་ལས་སྐྱེས་པའི་བདེ་བ་མཆོག་ལ་་་་
དམིགས་པའོ། །ཞེས་པས་གང་ཟག་དབང་པོ་ཐ་མ་བློ་དམན་པ་རྣམས་ཕྱིའི་
བྱ་བ་ཁྲུས་ལ་སོགས་པ་ལ་དགའ་བ་ཡིན་པས། དེའི་དོན་དུ་ཕྱིའི་བྲིས་སྐུ་ལ་
སོགས་པ་ལྷར་དམིགས་ནས་གཙང་སྦྲ་ལ་སོགས་པའི་བྱ་བ་སྟོན་པ་བྱ་བའི་་་་་
རྒྱུད། གང་ཟག་དེ་བས་མཆོག་རང་དང་དེ་ལས་ཕྱི་རོལ་ཏུ་ལྷར་དམིགས་པ་
ལ་སྤྱོད་པ་སྤྱོད་པའི་རྒྱུད། དེ་བས་ཀྱང་གང་ཟག་བློ་རྣོ་བ་རང་དང་ཡེ་
ཤེས་ཀྱི་ལྷ་རོ་གཅིག་ཏུ་དམིགས་པའི་ཏིང་ངེ་འཛིན་ཁོ་ན་ལ་སྤྱོད་པ་ལ་རྣལ་
འབྱོར་གྱི་རྒྱུད། དེ་ལས་ཀྱང་གང་ཟག་མཆོག་ཏུ་གྱུར་ཅིང་བློ་རྣོ་བའི་ཏིང་
ངེ་འཛིན་གྱི་ཁྱད་པར་གོང་ན་མེད་པ་ལ་སྤྱོད་པ་དེའི་དོན་དུ་རྣལ་འབྱོར་་་་་་
མཆོག་ཕ་རྒྱུད་དང༌། རྣལ་འབྱོར་བླ་ན་མེད་པ་མའི་རྒྱུད་གསུངས་སོ། །དུས་
འཁོར་བསྡུས་རྒྱུད་ལས། ཤེས་རབ་རྒྱུད་ནི་ཤར་ནས་སླར་ཡང་རྣལ་འབྱོར་
རྗེས་སུ་རིག་པ་ཉིད་ནི་ནུབ་ཀྱི་ཞལ་ནས་སོ། །གཡས་ཀྱི་ཞལ་ནས་རྒྱལ་བའི་
བདག་པོ་རྣལ་འབྱོར་རྒྱུད་གསུངས་གཡོན་གྱི་ཞལ་ནས་བྱ་བ་ལ་སོགས་སོ། །
ཞེས་གཡོན་ཞལ་གཉིད་སད་པའི་བག་ཆགས་ཀྱི་དབང་གིས་རགས་པ་ཕྱི་་་་་
1058



དོན་དུ་ཞེན་པ་ལ་བྱ་བ་དང་སྤྱོད་པའི་རྒྱུད། གཡས་ཞལ་རྨི་ལམ་གྱི་བག་
ཆགས་ཀྱི་དབང་གིས་སེམས་ཀྱི་སྣང་བ་ཙམ་དུ་ཞེན་པ་ལ་རྣལ་འབྱོར་གྱི་་་་་
རྒྱུད། མདུན་ཞལ་གཉིད་འཐུག་པོ་ལོག་པའི་བག་ཆགས་ཀྱི་དབང་གིས་ཕྱིའི་
རྟོག་པ་ནུབ་པའི་མི་རྟོག་པར་ཞེན་པ་ལ་རྣལ་འབྱོར་མ་རྒྱུད། རྒྱབ་ཞལ་
བཞི་པའི་བག་ཆགས་ཀྱི་དབང་གིས་བདེན་པར་ཞེན་པ་ལ་རྣལ་འབྱོར་རྗེའུ་
རིགས་ཀྱི་རྒྱུད་དེ་ཕ་རྒྱུད་གསུངས་སོ། །དྲི་མེད་འོད་ལས། འདིར་ཐུན་དང་
པོའི་མངོན་མཚམས་ལ་རྒོད་པའི་རྒྱུད་དོ། །ཐུན་གསུམ་པའི་མངོན་མཚམས་
ལ་ལྟ་བའི་རྒྱུད་དོ། །ཐུན་ལྔ་པའི་མངོན་མཚམས་ལ་ནུ་མ་ལ་རེག་པའི་རྒྱུད་
དོ། །ཐུན་བདུན་པའི་ཐུན་མཚམས་ལ་ལག་པ་འཛིན་པའི་རྒྱུད་དེ། དེ་ལྟར་
རྒྱུད་རྣམ་པ་བཞིའོ། །ཞེས་སོ། །ནག་པོ་པས། དུས་ནི་རྣམ་བཞི་དབྱེ་བ་
ལས། །རྒྱུད་ནི་རྣམ་པ་བཞིར་འགྱུར་ཏེ། །ཞེས་གསུངས་པས། རྫོགས་ལྡན་
དང་། གསུམ་ལྡན་དང་། གཉིས་ལྡན་དང་། རྩོད་ལྡན་དང་། དུས་བཞི་ཡོད་
པའི་དབང་གིས། བྱ་བ་དང་། སྤྱོད་པ་དང་། རྣལ་འབྱོར་དང་། རྣལ་འབྱོར་
བླ་མེད་བཞིར་དབྱེའོ། །རབ་ཏུ་སྒྲོན་གསལ་ལས། དེ་ལ་རབ་དང་འབྲིང་གི་
གཏི་མུག་གི་རིགས་ཅན་ལ་དགོངས་ཏེ་བྱ་བའི་རྒྱུད་བསྟན་ཏོ། །གཏི་མུག་
དམན་པའི་རིགས་ཅན་རྣམས་ལ་སྤྱོད་པའི་རྒྱུད་བསྟན་ཏོ། །དམན་པ་དང་
བར་མའི་འདོད་ཆགས་དང་། ཞེ་སྡང་དང་། གཏི་མུག་གི་རིགས་ཅན་
རྣམས་ལ་རྣལ་འབྱོར་གྱི་རྒྱུད་བསྟན་ཏོ། །འདོད་ཆགས་དང་། ཞེ་སྡང་དང་།
གཏི་མུག་རབ་ཀྱི་རིགས་ཅན་རྣམས་ལ་རྣལ་འབྱོར་གྱི་བླ་མའི་རྒྱུད་བསྟན་
ཏོ། །རབ་ཀྱི་རབ་ཀྱི་འདོད་ཆགས་དང་། ཞེ་སྡང་དང་། གཏི་མུག་གི་རིགས་
ཅན་རྣམས་ལ་རྣལ་འབྱོར་མའི་རྒྱུད་བསྟན་ཏོ། །ཞེས་སོ། །བྲམ་ཟེའི་རིགས་
1059



11
ཁྲུས་དང་གཙང་སྦྲ་ལ་དགའ་བ་དཀའ་ཐུབ་དང་དཀའ་སྤྱད་ཀྱིས་གྲོལ་བར་
ལྟ་ཞིང་རིགས་གཙོ་བོར་འཛིན་པ་ལ་བཟླས་བརྗོད་དང་སྦྱིན་སྲེག་གིས་གྲོལ་
བར་སྟོན་པ་བྱ་བའི་རྒྱུད། རྗེ་རིགས་དཀའ་ཐུབ་དཀའ་སྤྱད་དྲག་པོ་མ་ནུས་
ཤིང་སྨད་པའི་ལས་ལ་མི་འཇུག་པ་རྣམས་ལ་ཕྱིའི་གཙང་སྦྲ་ལ་སོགས་པ་་་་་་
རྣམ་པར་སྨད་ནས་ནང་ཐབས་དང་ཤེས་རབ་ཀྱི་རྣལ་འབྱོར་དང་། ཕྱིའི་བྱ་
བ་གཉིས་ཀ་སྟོན་པ་སྤྱོད་པའི་རྒྱུད། རྒྱལ་རིགས་དཀའ་སྤྱད་རྣམས་མི་ནུས་
ཤིང་འདོད་ཡོན་ལྔའི་བདེ་བ་ལ་སྤྱོད་པ་རྣམས་རྗེས་སུ་གཟུང་བའི་དོན་དུ་་་
རྣལ་འབྱོར་གྱི་རྒྱུད། དམངས་རིགས་གཙང་དམེ་མེད་པར་ཐམས་ཅད་ཟ་
ཞིང་བྱ་བ་ངན་པ་ཐམས་ཅད་བྱེད་པ་རྣམ་རྟོག་ཤས་ཆུང་བ་དག་ལ་རྣམ་་་་་
པར་མི་རྟོག་པའི་སྒོ་ནས་ཤ་ལྔ་བདུད་རྩི་ལྔ་ལ་སོགས་པ་ཐམས་ཅད་ཟ་ཞིང་
སྨད་པའི་ལས་རྣམས་དགོངས་པའི་ཚིག་གིས་སྟོན་པ་རྣལ་འབྱོར་བླ་མེད་ཀྱི་
རྒྱུད་རྣམས་བསྟན་པར་རྡོ་རྗེ་འཕྲེང་བའི་འགྲེལ་པ་སློབ་དཔོན་ཨ་ལངྐ་ཀཱ་ལ་
ཤས་མཛད་པ་ལས་སོ། །གདུལ་བྱ་ཕྱིའི་བྱ་བ་མང་པོ་ལ་མོས་པ་ལ་བྱ་བའི་
རྒྱུད། དེ་ཁོ་ན་ཉིད་ལ་མོས་ཤིང་བྱ་བ་མང་པོ་མ་ཡིན་པ་ལ་དགའ་བ་ལ་སྤྱོད་
པའི་རྒྱུད། བྱ་བ་མང་པོ་གཡེང་བར་ཤེས་ནས་དེ་ཁོ་ན་ཉིད་བསྒོམ་པ་ལ་
གཅིག་ཏུ་མོས་པ་ལ་རྣལ་འབྱོར་གྱི་རྒྱུད། གཉིས་མེད་ཀྱི་ཡེ་ཤེས་ཁོ་ན་ལ་ ་
མོས་པ་ལ་རྣལ་འབྱོར་བླ་མེད་ཀྱི་རྒྱུད་དེ་ཚུལ་གསུམ་སྒྲོན་མ་ལས་སོ། །ཡང་
ནང་འཁོར་ལོ་བཞིའི་ཡི་གེ་ལ་ལྟོས་ནས་རྒྱུད་སྡེ་བཞིར་གསུངས་ཏེ། རྗེ་
བཙུན་ནཱ་རོ་པས། མཚམས་ཀྱི་ཡི་གེ་རྣམ་པ་བཞི། །བྱ་བའི་རྒྱུད་དང་སྤྱོད་
པའི་རྒྱུད། །རྣལ་འབྱོར་བླ་ན་མེད་པའི་རྒྱུད་ཅེས་སོ། །བོད་སྟོན་འགའ་ཞིག
མུ་སྟེགས་པ་རྗེས་སུ་བཟུང་བ་ལ་ལྟོས་ནས་དང་། སངས་རྒྱས་པའི་གྲུབ་
1060



༥
མཐའ་བཞི་ལ་བལྟོས་ནས་བཞིར་འབྱེད་པ་ནི་བཤད་མཁན་དེ་དག་གིས་་་་་
ཁུངས་སུ་སྨོས་པ་གང་གིའི་ཡང་གཞུང་དུ་མ་བྱུང་བས་རང་གི་རྟོག་པར་་་་་
ཟད་དོ། །
བཞི་པ་ཕྱེ་བ་ལྟར་རིམ་པར་གཏན་ལ་ཕབ་པ་ལ། དེ་དག་སྡེ་སྣོད་
གསུམ་གར་གཏོགས་པ། སོ་སོའི་ངེས་ཚིག ཁྱད་པར། རྣམ་གཞག་ཞིབ་མོར་
གཏན་ལ་ཕབ་པ་དང་བཞི་ལས། དང་པོ་ནི། སྡེ་སྣོད་དག་ནི་གསུམ་མམ་
གཉིས་ཀྱང་རུང་། །བསྡུས་པའི་ཕྱིར་ཏེ་རྒྱུ་ནི་དགུས་འདོད་དོ། །ཞེས་གསུང་
རབ་ཡན་ལག་བཅུ་གཉིས་པོ་ཐམས་ཅད་སྡེ་སྣོད་གསུམ་དུ་འདུས་པར་རྒྱུ་་་་
མཚན་དགུས་བསྒྲུབས་པས། འདི་སྡེ་སྣོད་གསུམ་གང་དུ་འདུ་ཞེ་ན། ཤཱནྡྷ་ཀ་
རས། དེ་ལ་གསང་སྔགས་ཀྱི་ཐེག་པ་སྡེ་སྣོད་གསུམ་དུ་མ་གཏོགས་པར་
འདོད་དེ། དེ་ནི་རིག་འཛིན་གྱི་སྡེ་སྣོད་ཅེས་བྱ་བར་གྲགས་པ་བྱང་ཆུབ་
སེམས་དཔའི་སྡེ་སྣོད་གཞན་ཡིན་ནོ། །དེ་ཡང་ཇི་སྐད་དུ། ཕྱི་ནང་གསང་བ་
ཐེག་པ་གསུམ། །དམ་ཆོས་ཡོངས་སུ་གཟུང་བར་བྱ། །ཞེས་གསུངས་པ་ཡིན་
ནོ། །ཞེས་བཤད་པ་ནི་མཚན་ཉིད་ཀྱི་ཐེག་པར་བསྟན་པའི་སྡེ་སྣོད་གསུམ་
གར་ཡང་མ་གཏོགས་པས་རིག་པ་འཛིན་པའི་སྡེ་སྣོད་ཅེས་དེ་ལ་བལྟོས་ནས་
བཞི་པར་བཞག དོན་འདི་ཉིད་སློབ་དཔོན་སངས་རྒྱས་གསང་བས། སངས་
རྒྱས་མཆོག་གིས་ཆོས་གསུངས་པ། འདུལ་བ་མདོ་སྡེ་མངོན་པ་དང་། རིག་
པ་འཛིན་པའི་སྡེ་བཞིར་གནས། །ཞེས་གསུངས། གཞན་སྔགས་ཉིད་སྡེ་སྣོད་
གསུམ་དུ་རྣམ་པར་ཕྱེ་བ་ནི་སློབ་དཔོན་ཤཱནྡྷ་ཀ་ར་མི་བཞེད་པ་མ་ཡིན་ཏེ།
དེ་ཉིད་ཀྱིས། ཡང་ན་སྡེ་སྣོད་གསུམ་དུ་འདུས་པར་ཡང་འཆད་དེ། གསུང་
རབ་ཡན་ལག་དགུ་ནི་ཐེག་པ་ཆེན་པོའི་སྡེ་སྣོད་ཡིན་ལ། གསང་སྔགས་ཀྱི་སྡེ་
1061



-
སྣོད་ཀྱང་གསུང་རབ་ཡན་ལག་དགུར་འདུས་ཤིང་། བསླབ་པ་གསུམ་སྟོན་
པའི་ཕྱིར་སྡེ་སྣོད་གསུམ་དུ་བཞག་པའོ། །ཞེས་གསུངས་པས་སོ། །ཡང་སློབ་
དཔོན་སངས་རྒྱས་གསང་བས། རྒྱུད་ཆེན་དེ་ཡི་དོན་རྣམས་ཀུན། །མདོར་
བསྡུས་ཟབ་མོར་སྟོན་པས་ན། །མདོ་སྡེར་བདེ་བར་གཤེགས་པས་གསུངས། །
ཞེས་མདོ་སྡེར་གསུངས་པ་ནི་ཤིན་ཏུ་རྒྱས་པའི་སྡེར་ཐེག་པ་ཆེན་པོ་མཐའ་
དག་བསྡུ་བ་དང་མཚུངས་སོ། །ཤཱནྟི་པས་གསུང་རབ་ཡན་ལག་བཅུ་གཉིས་
ཀྱི་ནང་ན་འདི་གང་ཡིན་ཞེ་ན། འདི་ནི་ཟབ་མོའི་དོན་མདོར་སྟོན་པས་ན་
མདོ་སྡེ་ཡིན་ནོ་ཞེས་གསུངས་པའང་དེ་ཉིད་དོ། །དོན་བདེ་བར་གཤེགས་
པའི་བཀའ་ནི་མདོ་སྡེ་ལ་འཇུག འདུལ་བ་ལ་གནང་། ཆོས་ཉིད་དང་མི་
འགལ་བ་ཞིག་ཡིན་པས། རྒྱུད་སྡེ་བཞི་པོ་འདིའང་སོ་སོའི་ཤིན་ཏུ་རྒྱས་པའི་
སྡེ་སྣོད་རྒྱ་ཆེན་པོ་ལ་འཇུག བྱང་ཆུབ་སེམས་དཔའི་ཉོན་མོངས་པ་རྣམ་
རྟོག་ཡིན། དེ་འདུལ་བའི་ཐབས་སྟོན་པའི་འདུལ་བ་ལ་འཇུག ཟབ་པ་དང་
རྒྱ་ཆེ་བའི་ཕྱིར་བྱང་ཆུབ་པའི་ཆོས་ཉིད་དང་མི་འགལ་བས་ཤཱནྡྷ་ཀ་ར་དང་།
ཨ་བྷ་ཡཱ་ཀ་ར་གཉིས་ཀས། སྡེ་སྣོད་གསུམ་གའི་དོན་ཆ་ལྡན་དུ་སྟོན་པས་
གསུམ་གའི་ཆར་གཏོགས་པར་བཞེད་དོ། །དོན་ཕར་ཕྱིན་གྱི་ཚུལ་ལ་དངོས་
སུ་བསྟན་བྱ་མ་རྫོགས་པ་མདོ་ཙམ་ཞེས་བཞག་པ་དང༌། སྔགས་ཀྱི་ཚུལ་ལ་
དངོས་སུ་བསྟན་བྱ་རྫོགས་པས་སྦས་པ་བཤད་པའམ། རྒྱས་པར་བཤད་
པའམ། གྱ་ནོམ་པར་བཤད་པ་ཞེས་བྱ་སྟེ། སྟོན་པ་ཉིད་ཀྱིས་རྒྱ་ཆེར་རོལ་
པའི་མདོར། ཚངས་པ་མི་རྣམས་ལ་ནི་གྱ་ནོམ་ཆོས། །ཀླན་ཀ་མི་བཙལ་མདོ་
ཙམ་བཤད་པར་བྱ། །ཞེས་གསུངས་པས། དེའི་ཕྱིར་མདོ་སྔགས་བློ་གྲོས་ཆེན་
པོའི་ངོར་ཁྱད་པར་མེད་པ་དང་། བློ་ཆུང་གི་ངོར་ཁྱད་པར་ཅན་དུ་སྣང་བ།
1062



དཔེར་ན་ཕ་རོལ་ཕྱིན་པའི་འགྲེལ་པ་དབུ་མ་རྩ་བ་དང་མངོན་པར་རྟོགས་་་་
པའི་རྒྱན་བཞིན་ནོ། །གཉིས་པ་སོ་སོའི་ངེས་ཚིག་ནི། ཁྲུས་དང་གཙང་སྦྲ་ལ་
སོགས་པ་ཕྱིའི་བྱ་བ་གཙོ་བོར་སྟོན་པས་བྱ་བའི་རྒྱུད་དོ། །དགྱེས་རྡོར་དོན་
བསྡུས་ཀྱི་འགྲེལ་པ་ལས། དེ་ཁོ་ན་ཉིད་བསྒོམ་པའི་ནུས་པ་ཆུང་བ་མཚན་མ་
ཅན་གྱི་སྤྱོད་པ་ལ་མངོན་པར་དགའ་བ་རྣམས་ལ་ཕྱིའི་སྤྱོད་པ་དེ་དག་ཤས་
ཆེར་སྟོན་པ་བྱ་བའི་རྒྱུད་ཅེས་དང་། བསམ་གཏན་ཕྱི་མའི་འགྲེལ་པ་ལས།
ཡོང་ཡེ་འདི་བྱ་བའི་རྒྱུད་ཡིན་པས་ན། རྣལ་འབྱོར་བསྒོམ་པ་བྱས་པས་
ཀྱང་། །གཙང་སྦྲ་བྱ་བ་ཡོངས་སུ་མི་གཏོང་ངོ་། །ཞེས་བཀའ་སྩལ་ཏོ། །ཞེས་
གསུངས་སོ། །ཕྱི་ལུས་ངག་གི་བྱ་བ་དང་། ནང་སེམས་ཀྱི་རང་བཞིན་གཉིས་
ཀ་ཆ་མཉམ་པར་སྤྱོད་པས་གཉིས་ཀའི་རྒྱུད་དམ། བརྟུལ་ཞུགས་ཀྱི་སྤྱོད་པ་
གཙོ་བོར་སྟོན་པས་སྤྱོད་པའི་རྒྱུད་དེ། རབ་ཏུ་སྒྲོན་གསལ་ལས། བརྟུལ་
ཞུགས་དང་། དངོས་གྲུབ་དང༌། རྫུ་འཕྲུལ་གཙོ་བོར་གྱུར་པ་ལ་སོགས་པ་
སྤྱོད་པའི་རྒྱུད་དེ་ཞེས་སམ། རྡོ་རྗེ་སྙིང་པོ་རྒྱན་གྱི་རྒྱུད་ལས། བྱ་དང་གཉིས་
ཀ་རྣལ་འབྱོར་རྒྱུད། །དགོངས་གསུངས་རྣམས་ཀྱིས་དེ་ལྟར་མིན། །ཞེས་
དང་། རྣམ་སྣང་མངོན་བྱང་གི་ཚིག་འགྲེལ་ལས། རྒྱུད་འདི་ཡང་ཐབས་དང་
ཤེས་རབ་གཙོ་བོར་གྱུར་པའི་སྦྱོར་བའི་རྒྱུད་ཡིན་མོད་ཀྱི། བྱ་བ་ལ་མོས་པའི་
གདུལ་བྱའི་འགྲོ་བ་རྣམས་གཟུང་བའི་ཕྱིར་བྱ་བའི་རྗེས་སུ་མཐུན་པའི་སྤྱོད་
པ་དག་ཀྱང་བསྟན་པས། བྱ་བའི་རྒྱུད་དམ་གཉིས་ཀའི་རྒྱུད་ལྟར་སོ་སོར་
བརྟགས་ཤིང་གྲགས་སོ་ཞེས་སོ། །ནང་ཐབས་ཤེས་རབ་ཀྱི་རྣལ་འབྱོར་
བསྒོམ་པ་གཙོ་བོར་གྱུར་པས་རྣལ་འབྱོར་གྱི་རྒྱུད་དོ། །དེ་ཉིད་སྣང་བ་ལས།
རྒྱུད་འདི་ནི་བསྒོམ་པ་གཙོ་བོར་གྱུར་པ་ཡིན་པས་ཞེས་པས་དང་། འཇིག་
1063



རྟེན་གསུམ་རྒྱལ་གྱི་རྟོག་པའི་འགྲེལ་པ་ལས། དེ་ལ་རྣལ་འབྱོར་ཞེས་བྱ་བ་ནི་
སེམས་མཉམ་པར་བཞག་པའོ། །དེའི་མཐུས་སྔགས་ཀྱི་སྒོ་ནས་བྱང་ཆུབ་
སེམས་དཔའི་དགོས་པ་བསྒྲུབ་པའི་ཕྱིར་སྔགས་དང་། ཕྱག་རྒྱ་དང་། དབང་
སྦྱིན་པ་ལ་སོགས་པ་སྣ་ཚོགས་སྦྲེལ་ཞིང་བརྒྱུས་པས་རྣལ་འབྱོར་གྱི་རྒྱུད་ཅེས་
བྱའོ། །ཡང་ན་རྒྱ་ཆེ་བ་ཀུན་རྫོབ་ཀྱི་བདེན་པ་ཤེས་པ་ཀུན་ཤེས། ཟབ་པ་
དོན་དམ་པའི་བདེན་པ་ཀུན་རིག་ནས། དེ་གཉིས་དབྱེར་མེད་དུ་སྦྱོར་བའི་
རྣལ་འབྱོར་གཙོ་བོར་སྟོན་པས་རྣལ་འབྱོར་གྱི་རྒྱུད་དེ། རྡོ་རྗེ་རྩེ་མོར། རྣལ་
འབྱོར་དོན་ནི་ཅི་ཡིན་བརྗོད། ཆོས་རྒྱ་ཆེན་པོ་དམ་པ་དང་། ཟབ་མོའི་
མཆོག་ཏུ་གྱུར་པ་སྟེ། ཀུན་ཤེས་ཀུན་རིག་ལྡན་འབྱོར་པ། །རྣལ་འབྱོར་དོན་
དུ་བརྗོད་པར་བྱ། །ཞེས་སོ། །ཐབས་ཤེས་དབྱེར་མེད་དུ་སྦྱོར་བས་རྣལ་
འབྱོར། རྒྱུད་ཐམས་ཅད་ཀྱི་མཆོག་ཏུ་གྱུར་པས་ན་ཆེན་པོ། དེའི་གོང་ན་
རྒྱུད་གཞན་མེད་པས་ན་བླ་ན་མེད་པ་སྟེ། གསང་འདུས་རྒྱུད་ཕྱི་མ་ལས། ཨེ་
མའོ་ཤིན་ཏུ་རྙེད་དཀའ་བ། །བྱང་ཆུབ་བསྒྲུབ་པའི་ཐབས་འདི་ཡིན། །རྒྱུད་
ཀྱི་མཆོག་གི་མཆོག་གྱུར་པ། །གསང་བ་འདུས་པ་ཞེས་བྱའི་རྒྱུད། །ཅེས་པ་
དང༌། རྡོ་རྗེ་སྙིང་པོ་རྒྱན་གྱི་རྒྱུད་ལས། བཅོམ་ལྡན་དེ་བཞིན་གཤེགས་ཀུན་
གྱི། །ཡེ་ཤེས་ཞེས་པ་དྲི་མེད་པ། །བྱང་ཆུབ་སེམས་ནི་རིན་པོ་ཆེ། །བླ་ན་མེད་
པར་བཤད་དུ་གསོལ། །ཞེས་དང༌། གུར་ལས་ཀྱང་། ཨེ་མའོ་མཁའ་འགྲོ་མ་
ཡི་རྒྱུད། །རྒྱུད་རྣམས་ཀུན་ལ་དམ་པ་སྟེ། །རྟོགས་སླའང་རྟོགས་པར་དཀའ་
བ་དང༌། །རིག་ན་མ་རིག་པ་ཉིད་དོ། །ཞེས་པའི་འགྲེལ་པར། རྒྱུད་རྣམས་
ཀུན་གྱི་བླ་མ་སྟེ། །ཞེས་བྱ་བ་ནི་རྣལ་འབྱོར་གྱི་རྒྱུད་བླ་ན་མེད་པ་སྟེ། བྱ་བ་
དང་སྤྱོད་པའི་རྒྱུད་ལ་སོགས་པའི་བླ་མར་གྱུར་པའི་ཕྱིར་རོ། །ཞེས་སོ། །
1064



གསུམ་པ་ཁྱད་པར་ནི། སྒྲུབ་པ་པོ་གང་ཟག་གི་དང་། སྨིན་པར་བྱེད་པ་
དབང་གི་དང༌། ལམ་མངོན་པར་རྟོགས་པའི་དང་། བསྲུང་བྱ་དམ་ཚིག་གི་
ཁྱད་པར་རྒྱས་པར་སྡོམ་པ་གསུམ་གྱི་རྒྱན་དུ་བཤད་ཟིན་ཏོ། །རྒྱུད་རང་གི་
ངོ་བོའི་བཞུགས་ཚུལ་གྱི་ཁྱད་པར་ནི། ཡེ་ཤེས་རྡོ་རྗེ་ཀུན་ལས་བཏུས་པའི་
རྒྱུད་ལས། བཙུན་མོའི་འཁོར་གྱི་དབུས་སུ་འཁོར་ལོས་སྒྱུར་བའི་གཟུགས་
ཀྱིས་བདེ་བ་ཆེན་པོའི་ཏིང་ངེ་འཛིན་གྱི་བཙུན་མོའི་བྷ་ག་ལ་ཡང་དག་པར་
བཞུགས་ཏེ། འཇིག་རྟེན་གྱི་སྤྱོད་པ་དང་འགལ་བ་རྨད་དུ་བྱུང་བའི་རྡོ་
རྗེའི་ཚིག་གི་མཐའ་དྲུག་གང་གིས་རབ་ཏུ་སྤྱད་དེ་སྒྲུབ་པར་བྱེད་པ་ནི་རྣལ་
འབྱོར་ཆེན་པོའི་རྒྱུད་ལ་བཞུགས་སོ། །རིག་པའི་ལྷ་མོ་རྣམས་དང་ལྷན་ཅིག་
དཀྱིལ་འཁོར་གྱི་འཁོར་ལོ་ལ་དགོད་པ་དང་། དེ་ལས་བྱུང་བའི་བྱེད་པ་དང་
ལས་ལ་བསྒྲུབ་པ་ལ་སོགས་པ་དེ་ཁོ་ན་ཉིད་རྣམ་པ་བཅུ་རབ་ཏུ་སྤྱད་བསྒྲུབ་
པར་བྱེད་པ་ནི་གཉིས་ཀའི་རྒྱུད་ལ་བཞུགས་སོ། །ལས་ཀྱི་བྱ་བ་སྣ་ཚོགས་
རྒྱ་ཆེན་པོ་བྱ་བའི་རྒྱུད་ཀྱི་ཕྱག་རྒྱུ་དམིགས་པའི་མཚན་ཉིད་རབ་ཏུ་སྤྱད་་་་་་
པས་བསྒྲུབ་པར་བྱ་བ་སྒྲུབ་པར་བྱེད་པ་ནི་སྤྱོད་པའི་རྒྱུད་ལ་བཞུགས་སོ། །
འཇིགས་པར་དམིགས་ཤིང་ཤིན་ཏུ་གཙང་སྦྲ་བྱེད་པ་དང་། ཡེ་ཤེས་སེམས་
དཔའི་བདེ་བ་དམ་པ་མེད་པ་དང་། བདག་ཉིད་ལྷའི་བསྙེམས་པ་མེད་པ་
དང༌། རྨད་དུ་བྱུང་བའི་སྤྱོད་ཡུལ་མ་ཡིན་པ་དང་། སྐྱོན་གྱི་ཆུའི་རྟོག་པ་
རབ་ཏུ་སྤྱོད་པས་སྒྲུབ་པར་བྱེད་པ་ནི་བྱ་བའི་རྒྱུད་ལ་བཞུགས་སོ། །སྔགས་
དང༌། སྨན་དང་། སྦྱིན་སྲེག་དང་། ཕྱི་མ་དང་། མིག་སྨན་དང་། རྐང་
མགྱོགས་ལ་སོགས་པ་དངོས་གྲུབ་ཆེན་པོ་བརྒྱད་རབ་ཏུ་སྤྱོད་པ་སྒྲུབ་པར་་་་་
བྱེད་པ་ནི་རྟོག་པའི་རྒྱུད་ལ་བཞུགས་སོ། །ཞེས་པའི་དོན་གཞན་གོ་བར་སླ།
1065



གཉིས་ཀའི་རྒྱུད་ནི་ཤཱནྡྷ་ཀ་ར་ཝརྨས་རྣལ་འབྱོར་རྒྱུད་དུ་བཤད་ལ། ཤིན་ཏུ་
འཇིགས་པར་ལྟ་ཞིང་གཙང་སྦྲ་བྱེད་པ་ནི་ཟབ་མོའི་དོན་ལ་འཇིགས་པར་ལྟ་
ཞིང་ཤིན་ཏུ་གཙང་སྦྲ་བྱེད་པའོ། །ཡེ་ཤེས་སེམས་དཔའི་བདེ་བ་དམ་པ་མེད་
པ་དང་། བདག་ཉིད་ལྷའི་བསྙེམས་པ་མེད་པ་ནི་ཞེས་པའི་དོན་བདག་ལྷར་
བསྐྱེད་པ་དང་། དེ་ལ་ཡེ་ཤེས་སེམས་དཔའ་གཞུག་པ་མེད་པར། དགྲ་ནག་
གི་འགྲེལ་པ་དང་། གུར་གྱི་འགྲེལ་པ་སོགས་ལས་ཀྱང་བྱུང་མོད། སློབ་
དཔོན་སངས་རྒྱས་གསང་བས་བསམ་གཏན་ཕྱི་མའི་འགྲེལ་པར། དཔལ་
རྟོག་པ་བསྡུས་པ་ལས་ནི། ཆོས་བདག་མེད་པ་གོམས་པར་བྱ་བ་དང་།
ལྷའི་རྣལ་འབྱོར་གཞུང་རབ་ཏུ་མང་པོས་བསྟན་པས་འདིར་མ་བྲིས་སོ། །
དེ་བས་ན་དེ་ལ་སོགས་པའི་རྒྱུད་ལས། ཇི་ལྟར་སྲིད་པའི་ལྷའི་གཟུགས་
དང༌། གསང་སྔགས་ཀྱི་སྒྲའི་བསམ་གཏན་དུ་བྱས་པ་ཉིད་ཀྱིས་བཟླས་
བརྗོད་གསུངས་སོ། །གང་དག་ཏུ་གདུལ་བྱའི་དབང་གིས་མ་བཤད་པ་དེ་
དག་ནི་རྒྱུད་ཐམས་ཅད་ཀྱི་ཆོ་ག་བསྡུས་པའི་རྒྱུད་འཕགས་པ་དཔུང་བཟང་
དང་། དཔལ་རྟོག་པ་བསྡུས་པ་ལས་གསུངས་སོ་ཞེས་དང༌། སློབ་དཔོན་
བྱང་ཆུབ་མཆོག་གིས་མཛད་པའི་ལེགས་པར་གྲུབ་པའི་རྒྱུད་ཀྱི་སྒྲུབ་ཐབས་
བསྡུས་པ་ལས། བྱ་བའི་རྒྱུད་ལས་ལྷ་བསྒྲུབ་པའི་རྣལ་འབྱོར་གྱི་རིམ་པ་མ་
བསྟན་ཏོ་སྙམ་དུ་བསམ་པར་མི་བྱ་སྟེ། བཅོམ་ལྡན་འདས་ཀྱིས་ཕལ་ཆེར་དུ་
མ་བསྟན་ཀྱང་ཕྱག་ན་རྡོ་རྗེ་དབང་བསྐུར་བ་དང་། དེ་ཁོ་ན་ཉིད་བཅུ་ལ་
འཇུག་པ་དག་ལས་གཙོ་བོར་བསྟན་ཏོ། །གཅིག་ཏུ་དངོས་གྲུབ་ཐམས་ཅད་
ནི་གསང་སྔགས་ཀྱི་ལྷ་དང་དེ་ཁོ་ན་ཉིད་ལ་རག་ལུས་པ་ཡིན་ལ། དེ་དག་
རྣམ་པར་ཉམས་ན་ཞི་བ་ལ་སོགས་པའི་ལས་རྣམས་འགྲུབ་པར་མི་འགྱུར་་་་་
1066



བས། བླ་མས་བཤད་པ་དང་། རྒྱུད་ཀྱི་ཁྱད་པར་ཅུང་ཟད་དཔྱད་པ་ལས་
ཁོང་དུ་ཆུད་པར་བྱའོ། །དེ་ལྟར་རིམ་པ་འདིས་ལྷ་ཉིད་ཀྱི་སྐུར་བསྐྱེད་པར་
བྱའོ། །ཞེས་གསུངས་པས། རྒྱུད་ལས་བདག་བསྐྱེད་མེད་པར་གསུངས་པ་ནི།
རྒྱུད་ཕལ་ཆེར་དུ་བདག་བསྐྱེད་མ་བཤད་པ་ལ་དགོངས་པས་དང་། བསམ་
གཏན་ཕྱི་མ་ལ་སོགས་པ་འགའ་ཞིག་ལ་དམིགས་ཀྱིས་བསལ་ནས་བདག་་་་་་
བསྐྱེད་ཡོད་པར་བཤད་པས། བྱ་བའི་རྒྱུད་ལས་མཐའ་གཅིག་ཏུ་བཤད་པ་
མེད་དོ་སྙམ་དོ་གལ་བྱ་མི་དགོས་ཏེ། དེ་ལྟར་བྱས་ན་རྒྱུད་དང་གྲུབ་པ་མང་
པོའི་གཞུང་ལ་བསྙོན་དགོས་པས་སྡིག་ཆེ་བར་འགྱུར་རོ། །
བཞི་པ་རྣམ་གཞག་ཞིབ་མོར་གཏན་ལ་ཕབ་པ་ལ། བྱ་རྒྱུད། རྣལ་
འབྱོར་རྒྱུད། རྣལ་འབྱོར་བླ་མེད་ཀྱི་རྒྱུད་གཞུང་འཆད་ཚུལ་གྱི་རྣམ་གཞག་
ཞིབ་མོར་བཤད་པ་ལས། དང་པོ་ལ། རྒྱུད་སྡེ་སྒོ་དྲུག་ཏུ་དབྱེ་བ། དེ་རིགས་
གསུམ་དུ་བསྡུ་བ། དེ་ཐབས་ཤེས་དང་གཉིས་མེད་རྒྱུད་དུ་བསྡུ་བ་གསུམ་
ལས། དང་པོ་ནི། ཆོས་ཐམས་ཅད་ཀྱི་དེ་བཞིན་ཉིད་རྟོགས་པའམ་དེ་བཞིན་
ཉིད་དུ་གཤེགས་པས་དེ་བཞིན་གཤེགས་པ་སྟེ། དེས་བྱིན་གྱིས་བརླབས་པའི་
གསང་སྔགས་ཀྱི་ལྷ་གཙུག་ཏོར་ལ་སོགས་པ་ནི། དེ་བཞིན་གཤེགས་པའི་
རིགས། ཉོན་མོངས་པས་མ་གོས་པའི་ཐུགས་རྗེའི་སྤྱན་གྱིས་སེམས་ཅན་ལ་
གཟིགས་པ་སྤྱན་རས་གཟིགས་དབང་ཕྱུག་གིས་བྱིན་གྱིས་བརླབས་པའི་རིག་
སྔགས་ཀྱི་ལྷ་སྒྲོལ་མ་ལ་སོགས་པ་པདྨའི་རིགས། བྱང་སེམས་ཀུན་བཟང་
ལ་ཕྱིན་དྲུག་གིས་བསྐྱེད་པའི་ཡེ་ཤེས་རྡོ་རྗེ་བྱིན་གྱིས་བརླབས་དབང་བསྐུར་
བས་ཕྱག་ན་རྡོ་རྗེ། དེས་བྱིན་གྱིས་བརླབས་པའི་གསང་སྔགས་ཀྱི་ལྷ་ཁྲོ་བོ་ལ་
སོགས་པ་རྡོ་རྗེའི་རིགས། ནོར་བུ་བཟང་པོ་ལ་སོགས་པ་ནོར་གྱི་རྒྱུན་ཟད་མི་
1067



ཤེས་པར་བྱིན་གྱིས་བརླབས་ནས་དབུལ་བ་སེལ་བའི་ལྷ་ནོར་བུའི་རིགས།
བུ་ཚ་འཕེལ་བ་དང་ལོངས་སྤྱོད་འཕེལ་བ་རྒྱས་པའི་ལས་གྲུབ་པར་བྱེད་པ་
བུ་ལྔ་བརྒྱ་དང་འགྲོགས་ཤིང་ཆོ་ལོང་ལྔས་རྩེན་ལ་སོགས་པ་རྒྱས་པའི་རིགས་
ཏེ། འདི་ལ་གླང་པོ་ཆེའི་རིགས་དང༌། བན་གླང་གི་རིགས་ཞེས་ཀྱང་ཟེར་
རོ། །ལྔ་པོ་དེ་རྣམས་སུ་མ་གཏོགས་པའི་ལྷ་དང་ལྷ་མ་ཡིན་ལ་སོགས་པ་སོ་
སོའི་གསང་སྔགས་ཆོ་ག་དང་བཅས་ཏེ་ཕུལ་བ་ནི་འཇིག་རྟེན་པའི་རིགས་ཏེ།
ཆོ་ག་ཞིབ་མོ་ལས། པདྨ་རྒྱ་ཆེན་པོའི་དཀྱིལ་འཁོར་མཐའ་དག་དང༌། རྡོ་
རྗེའི་རིགས་དང་། དེ་བཞིན་གཤེགས་པའི་རིགས་དང་། ནོར་བུའི་རིགས་
དང་། གླང་པོའི་རིགས་དང་། ཞེས་གསུངས་པས་སོ། །དེ་དག་ལའང་།
གསུང་བ་པོའི་ཁྱད་པར། བསྟན་བྱ་ལྷའི་ཁྱད་པར། དགོས་ཆེད་ཀྱི་ཁྱད་
པར། གཞུང་ཚད་ཀྱི་ཁྱད་པར། སྔགས་ཀྱི་ཁྱད་པར་དང་ལྔའི་དང་པོ་ནི།
དེ་བཞིན་གཤེགས་པའི་རིགས་ཀྱི་རྒྱུད་རྣམས་ནི་དེ་བཞིན་གཤེགས་པས་་་་་
གསུངས། པདྨའི་རིགས་རྣམས་ནི་སྤྱན་རས་གཟིགས་ཀྱིས། རྡོ་རྗེའི་རིགས་
རྣམས་ནི་ཕྱག་ན་རྡོ་རྗེས། ནོར་གྱི་རིགས་རྣམས་ནི་ནོར་གྱི་བདག་པོ་དང་།
ནོར་བུ་བཟང་པོ་དང་། གང་པོའི་ཕ་ཞེས་བྱ་བ་ལྷའི་དྲང་སྲོང་རྣམ་ཐོས་
གཉིས་ཀྱིས་བཤད། རྒྱས་པའི་རིགས་ནི་ལྔས་རྩེན་དང་དེའི་ཆུང་མ་འཕྲོག་
མ་གཉིས་ཀྱིས་བཤད། འཇིག་རྟེན་པའི་རིགས་ནི་སངས་རྒྱས་ལ་དད་པའི་
ལྷ་དང་ལྷ་མ་ཡིན་ལ་སོགས་པ་རྣམས་རང་རང་སོ་སོས་བཤད་སྟོན་པས་་་་་
གནང་ཞིང་རྗེས་སུ་ཡི་རང་བ་མཛད་པའོ། །གཉིས་པ་ནི། དེ་བཞིན་
གཤེགས་པའི་རིགས་ལ་རིགས་ཀྱི་གཙོ་བོའམ་ཁྱབ་བདག་དངོས་སུ་མ་སྨོས་
ཀྱང་དོན་གྱིས་གོ་བས་རྣམ་པར་སྣང་མཛད་དང་། རྣམ་པར་སྣང་མཛད་
1068



ཆེན་པོ་ལ་སོགས་པ། རིགས་ཀྱི་བདག་པོའམ། རིགས་ཀྱི་རྒྱལ་པོ་ནི་འཇམ་
དཔལ་གཞོན་ནུར་གྱུར་པ་དང༌། བདུད་རྩི་རྡོ་རྗེ་ལ་སོགས་པ། ཡུམ་ནི་
སངས་རྒྱས་སྤྱན་དང་། ཆེན་པོའི་རྩེ་མོ་ལ་སོགས་པ། གཙུག་ཏོར་ནི་གཙུག་
ཏོར་འཁོར་ལོས་སྒྱུར་བ་དང་། གཙུག་ཏོར་མངོན་པར་འཕགས་པ་ལ་
སོགས་པ། རིགས་ཀྱི་ཁྲོ་བོ་ནི་གཤིན་རྗེ་གཤེད་ལ་སོགས་པ། རིགས་ཀྱི་ཁྲོ་མོ་
ནི་རོ་ལངས་མ་ལ་སོགས་པ། རིགས་ཀྱི་ཕོ་ཉ་ནི་ཤིན་ཏུ་སྟོབས་ལ་སོགས་པ།
རིགས་ཀྱི་ཕོ་ཉ་མོ་ནི་ཁྲོ་ཆེན་མོ་ལ་སོགས་པ། བཀའ་ཉན་དང་། མངག་
གཞུག་དང་། ཕྱག་བརྙན་རྣམས་ནི་དོན་གཅིག་སྟེ། དེའི་གཙོ་བོ་མི་གཡོ་བ་
ཡིན་ལ། གཞན་ཡང་སྟོབས་ཆེན་ཤུགས་ལ་སོགས་པ། བཀའ་ཉན་མ་ནི་རྡོ་
རྗེ་ཡན་ལག་མ་ལ་སོགས་པ། བྱང་ཆུབ་སེམས་དཔའ་དང་། གནས་གཙང་
མའི་ལྷ་ནས། ཀླུ་ལ་སོགས་པའི་འཁོར་གྱི་བར་ཏེ། དམ་ཚིག་གསུམ་བཀོད་
དང་། འཇམ་དཔལ་རྩ་བའི་རྒྱུད་ལས་གསུངས་པ་རྣམས་སོ། །དེ་ལྟར་ལྷ་དེ་
དག་ཅི་རིགས་པ་འདུས་པའམ། རེ་རེ་བརྗོད་བྱའི་གཙོ་བོར་བྱས་ནས་
བསྟན་པའི་རྒྱུད་ནི་དེ་བཞིན་གཤེགས་པའི་རིགས་སོ། །པདྨའི་རིགས་ལ་
རིགས་ཀྱི་གཙོ་བོ་སྣང་མཐའ། རིགས་བདག་གམ་རིག་པའི་རྒྱལ་པོ་སྤྱན་
རས་གཟིགས་དང་། རྟ་མགྲིན་དང་། ཕྱག་བཅུ་གཉིས་པ་ལ་སོགས་པ།
རིགས་ཀྱི་ཡུམ་ནི་སྒྲོལ་མ་དང་གོས་དཀར་མོ། རིགས་ཀྱི་ཁྲོ་བོ་ནི་དོན་ཡོད་
རྒྱལ་པོ་དང་རྟ་མགྲིན་ལ་སོགས་པ། རིགས་ཀྱི་ཁྲོ་མོ་ནི་རི་ཁྲོད་ལོ་མ་གྱོན་མ་
ལ་སོགས་པ། ཕོ་ཉ་ཁྲོ་བོ་སྤྱི་གཙུག་འབར་མ་ལ་སོགས་པ། ཕོ་ཉ་མོ་ནི་སྲིན་
མོ་རལ་གཅིག་མ་ལ་སོགས་པ། ཆོ་ག་ཞིབ་མོ་དང་། དཔལ་སྡོམ་དང་འཇམ་
དཔལ་རྩ་རྒྱུད་ལ་སོགས་པ་ནས་བཤད་པ་དག་གོ །རྡོ་རྗེའི་རིགས་ལ་རིགས་
1069



ཀྱི་གཙོ་བོ་མི་བསྐྱོད་པ། རིག་པའི་བདག་པོ་ནི་རིག་པ་མཆོག་དང་གླང་པོའི་
རྣ་བ་ལ་སོགས་པའོ། །སྙིང་པོ་ནི། ཀི་ལི་ཀི་ལ་སོགས་པ་བརྒྱད་དོ། །རིགས་
ཀྱི་ཡུམ་ནི་མཱ་མ་ཀི་དང་། དེའི་རིགས་སུ་གཏོགས་པའི་རིག་སྔགས་རྒྱལ་མོ་
རྒྱལ་བ་ཅན་ལ་སོགས་པའོ། ཁྲོ་བོའི་རྒྱལ་པོ་བདུད་རྩི་ཐབས་སྦྱོར་དང་།
རབ་ཏུ་གྲུབ་པ་ལ་སོགས་པའོ། །རིགས་ཀྱི་ཁྲོ་མོ་ནི་རྡོ་རྗེ་ལུ་གུ་རྒྱུད་སོགས་
དང་། རིགས་ཀྱི་ཕོ་ཉ་ནི་ཁྲོ་བོ་འཆོལ་པ་ལ་སོགས་པའོ། །རིགས་ཀྱི་ཕོ་ཉ་མོ་
ནི་བློ་གྲོས་རྡོ་རྗེ་ལ་སོགས་པ་བཅུའོ། །ཕྱག་བརྙན་དྲུག་ཅུ་རྩ་བཞི་ནི་ཕོ་ཉ་མོ་
བཅུ་པོ་དེ་རྣམས་ཀྱི་གཡོག་མོའོ། །ནོར་བུའི་རིགས་ནི་ནོར་བུ་བཟང་པོ་
གནོད་སྦྱིན་དང་བཅས་པ་དང་། ཛམྦྷ་ལ་གནོད་སྦྱིན་བརྒྱད་དང་བཅས་པ་
དང་། ནོར་རྒྱུན་མ་གནོད་སྦྱིན་མ་བརྒྱད་དང་བཅས་པ་དང་། རྣམ་ཐོས་
སྲས་གནོད་སྦྱིན་བརྒྱད་དང་། སྡེ་དཔོན་ཉི་ཤུ་རྩ་བརྒྱད་སོགས་དང་བཅས་
པ་སྟེ། མདོར་ན་ནོར་ལྷ་གནོད་སྦྱིན་གྱི་ཚོགས་རྣམས་སོ། །རྒྱས་པའི་རིགས་
ལ། ལྔས་རྩེན་དང་། འཕྲོག་མ་བུ་ལྔ་བརྒྱ་དང་བཅས་པ་དང་། སྲིན་མོ་ཆེན་
མོ་བཞི་ལ་སོགས་པ་རྣམས་ཏེ། ལྔས་རྩེན་གྱི་བཙུན་མོ་འཕྲོག་མ་ནི། མེ་ཁ་
ལ་ཞེས་པ་བོད་སྐད་དུ་བསྒྱུར་བས་འོག་པག་ཅན་རིག་པའི་དབང་ཕྱུག་གིས་
གསང་སྔགས་ཐམས་ཅད་ལ་དབང་སྒྱུར་བའི་བདག་མོར་བསྐོ་བ་ལ་ལྔས་་་་་
རྩེན་ཡང་དགའ་ཞིང་། དེའི་རིགས་སུ་གཏོགས་པའི་གནོད་སྦྱིན་གྱི་སྡེ་
དཔོན་རྣམས་ཀྱང་བློ་མཐུན་པས། འོག་པག་ཅན་འདི་དེའི་གསང་སྔགས་ཀྱི་
བདག་མོར་དབང་བསྐུར་རོ། །འཇིག་རྟེན་པའི་རིགས་ནི་ལྷ་དང་ལྷ་མ་ཡིན་
རྣམས་སོ། །གསུམ་པ་ནི། གཙོ་ཆེ་བ་ཉེ་བར་བཟུང་ནས་དེ་བཞིན་གཤེགས་
པའི་རིགས་རྣམས་ལྷ་དང་། ལྷ་མ་ཡིན་དང་། མི་ལ་མཆོག་གི་དངོས་གྲུབ་ཀྱི་
1070



ཕན་གདགས་པའི་ཆེད་དང་། པདྨའི་རིགས་ནི་མི་ལ་མཆོག་དམ་པ་བརྒྱད་
ལ་སོགས་པ་སྦྱིན་པ་དང་། ས་འོག་ས་སྟེང་ས་བླའི་འཇིགས་རྟེན་གསུམ་གྱིས་
འདུད་ཅིང་དབང་དུ་བྱེད་པའི་ཆེད་དང་། རྡོ་རྗེའི་རིགས་ནི་གསང་བ་པ་
གནོད་སྦྱིན་རྣམས་འདུལ་བ་དང་། ལྷ་མ་ཡིན་དཔལ་གྱི་སྒོ་འབྱེད་པ་དང་
གཏེར་དབྱུང་བ་ལ་སོགས་པ་དབུལ་བའི་སྡུག་བསྔལ་བསལ་བའི་ཆེད་དང༌།
ནོར་གྱི་རིགས་ནི་རྒྱུད་ལས་དངོས་སུ་མ་གསུངས་ཀྱང་། དཔུང་བཟང་གི་
འགྲེལ་པ་བསྡུས་དོན་དགྲོལ་བའི་བརྗེད་བྱང་ལས། དཔལ་ནོར་བུ་བཟང་
པོ་ལ་སོགས་པ་ནོར་གྱི་རྒྱུན་ཟད་མི་ཤེས་པར་བྱིན་གྱིས་བརླབས་ནས་སེམས་
ཅན་གྱི་དབུལ་བའི་གནོད་པ་སེལ་ཞེས་བྱ་བའི་དོན་ཏོ། །ཞེས་བཤད་པ་ལྟར་
རོ། །རྒྱས་པའི་རིགས་ནི། རིག་པ་མཆོག་ལས། གཡུལ་དུ་རྒྱལ་བར་བྱ་བ་
དང་། །རྒྱས་པ་ཡི་ནི་ལས་རྣམས་དང་། །རྩོད་པ་དང་ནི་འཐབ་པ་དང་། །
བསྲུང་བའི་ལས་དང་དབང་བསྒྲུབ་དང༌། །བག་མ་དང་ནི་ལེན་པ་ལ། །ཞེས་
འོག་པག་ཅན་གྱི་བྱེད་ལས་སུ་བཤད་པ་དེ་རྣམས་ཀྱི་ཆེད་དུའོ། །འཇིག་རྟེན་
པའི་རིགས་ནི་རང་རང་སོ་སོའི་སྐབས་ཀྱི་དགོས་ཆེད་དུ་དོན་གྱིས་གོ་བར་་་
བྱའོ། །བཞི་པ་ནི། དེ་བཞིན་གཤེགས་པའི་རིགས་དང་། པདྨའི་རིགས་ལ་བྱེ་
བ་ཕྲག་གསུམ་གསུམ་དང་། འབུམ་ཕྲག་ལྔ་ལྔ། རྡོ་རྗེའི་རིགས་ལ་བྱེ་བ་ཕྲག་
བདུན། ནོར་གྱི་རིགས་ལ་འབུམ་དང་གསུམ་ཁྲི། རྒྱས་པའི་རིགས་ལ་ཁྲི་ཕྲག་
ཕྱེད་དང་གསུམ། འཇིག་རྟེན་པའི་རིགས་ལ་མཐའ་ཡས་ཤིང་། དེ་རྣམས་བློ་
ཀའི་གྲངས་ཡིན་པར་དཔུང་བཟང་འགྲེལ་པ་ལས་བཤད་དོ། །ལྔ་པ་ནི། དེ་
བཞིན་གཤེགས་པའི་རིགས་རྣམས་ལ། གསང་སྔགས་ཀྱི་མགོར་ན་མོ་རཏྣ་ཏྲ་
ཡཱ་ཡ། ཞེས་སམ། ན་མོ་བུདྡྷ་ཡ། ན་མོ་དྷརྨཱ་ཡ། ན་མོ་སདྡྷཱ་ཡ། ཞེས་དཀོན་
--
1071



མཆོག་ གསུམ་ ལ་ ཕྱག་ འཚལ་བའི་ཚིགས་བཅད་ཕལ་ཆེ་བ་ ལ་ཡོད་ཅིང་།
མེད་པ་རྣམས་ལའང་སྦྱར་དགོས་པར་བཤད་དེ། འདི་ནི་རིགས་ལྔ་པོ་
ཐམས་ཅད་ཀྱིའང་ཐོག་མར་འོང་ངོ་། །པདྨའི་རིགས་ལ་ལྷག་པར། ན་མོ་
ཨཱརྱ་ཨ་བ་ལོ་ཀི་ཏེ། ཤཱ་རཱ་ཡ། བོ་དྷི་ས་ཏྭཱ་ཡ། མཧཱ་སཏྭཱ་ཡ། མཧཱ་ཀ་རུ་ཎི་ཀཱ་
ཡ། ཞེས་སོགས་སྤྱན་རས་གཟིགས་དབང་ཕྱུག་ལ་ཕྱག་འཚལ་བའི་ཚིག་གིས་
ཐོག་དྲངས་པའོ། །རྡོ་རྗེའི་རིགས་ལ། ན་མ ཙཎྜ་བཛྲ་པཱ་ན་ཡེ། མཧཱ་ཡཀྵ་
སེ་ན་པ་ཏ་ཡེ། ཞེས་སོགས་ཕྱག་རྡོར་ལ་ཕྱག་འཚལ་བའི་ཚིག་གིས་ཐོག་
དྲངས་པའོ། །ནོར་གྱི་རིགས་ལ། ན་མོ་མ་ཎི་བྷ་དྲྭ་ཡ། མ་ཧཱ་ཡཀྵ་སེ་ན་པ་ཐ་
ཡེ་ཞེས་ནོར་བུ་བཟང་པོ་དང་། ན་མོ་ཀུ་བེ་རཱ་ཡ། ཞེས་སོགས་རྣམ་ཐོས་ལ་
ཕྱག་འཚལ་བའི་ཚིག་གིས་ཐོག་དྲངས་པའོ། །རྒྱས་པའི་རིགས་ལ། ན་
མ པཉྩི་ཀ་ཡེ་ཞེས་པ་ལྔས་རྩེན་དང་། ན་མོ་མེ་ཁ་ལཱ་ཡེ་ཞེས་པས་འོག་
པག་ཅན་ལ་ཕྱག་འཚལ་བའི་ཚིག་གིས་ཐོག་དྲངས་པ་སྟེ་དཔུང་བཟང་ལས་
བཤད་དོ། །འཇིག་རྟེན་པའི་རིགས་ལ་རང་རང་གི་བདག་པོ་ལ་ཕྱག་འཚལ་
བ་འམ་མཐའ་གཅིག་ཏུ་མ་ངེས་སོ། །གཉིས་པ་དེ་རིགས་གསུམ་དུ་བསྡུ་བ་
ནི། དཔུང་བཟང་གི་བསྡུས་དོན་དགྲོལ་བའི་བརྗེད་བྱང་ལས། ནོར་ཅན་ནི་
པདྨའི་རིགས་ཀྱིས་བསྡུས་སོ། །རྒྱས་པ་ནི་རྡོ་རྗེའི་རིགས་ཀྱིས་བསྡུས་སོ། །
འཇིག་རྟེན་པའི་རིགས་ཀྱང་དེ་དག་གི་འགབ་ཏུ་ཕལ་ཆེར་འདུས་པར་རིག་
པར་བྱའོ། །དེ་དག་གིས་མ་བསྡུས་པ་རྣམས་ནི། དེ་བཞིན་གཤེགས་པས་
བྱིན་གྱིས་བརླབས་ལས་བྱུང་བའང་མ་ཡིན། བྱང་ཆུབ་སེམས་དཔའ་ས་
ལ་གནས་པ་ལྟར་བདེ་བར་གཤེགས་པ་ཉིད་ཀྱི་རིགས་སུ་སྐྱེས་པའང་མ་ཡིན་
པས། དེ་བཞིན་གཤེགས་པའི་རིགས་ལ་བརྟེན་པ་ཞེས་བཏགས་ཏེ། ཞེས་
1072



གསུངས་པའི་ཕྱི་མ་ལ་རྣམ་པར་འཁྱམས་པའི་རིགས་ཞེས་ཀྱང་བྱའོ། །དེ་
དག་ལའང་རིགས་གསུམ་སྤྱིའི་ཁྱད་པར། ནང་ཚན་བྱེ་བྲག་གི་ཁྱད་པར་
གཉིས་ཡོད་པ་ལས། དང་པོ་ནི། དཀྱིལ་འཁོར་བྲི་བའི་གནས་སྐབས་ཀྱི་ཁྱད་
པར་དང་། ས་སྦྱང་བའི། ཚེས་གྲངས་ཀྱི། དཀྱིལ་ཆོག་གི་སྐབས་ཀྱི་ལས་
ཐམས་ཅད་པའི། དཀྱིལ་འཁོར་དུ་དགོད་པའི་ལྷའི། བར་ཆད་བསྲུང་བའི།
ལྷ་སྤྱན་དྲང་བའི། དཀྱིལ་འཁོར་མཆོད་པའི་མཆོད་རྫས་ཀྱི། དཀྱིལ་འཁོར་
དུ་མེ་ཏོག་ལྷུང་བའི། དཀྱིལ་འཁོར་དུ་དབང་བསྐུར་ཐོབ་པའི། དབང་ཐོབ་
ནས་རིག་སྔགས་བསྒྲུབ་པའི་གནས་ཀྱི། འགྲུབ་པའི་དུས་ཀྱི། དངོས་གྲུབ་
བསྒྲུབ་པའི། བཟླས་རྗོད་བྱེད་པའི་བགྲང་འཕྲེང་གི། རྫས་བསྒྲུབ་པའི་ཆོ་
གའི། གྲུབ་པའི་འབྲས་བུའི་ཁྱད་པར་གསང་བ་སྤྱི་རྒྱུད་ལས་བཤད་དོ། །
གཉིས་པ་ནང་ཚན་བྱེ་བྲག་གི་ཁྱད་པར་ལའང་། ལྷ། སྔགས། འབྲས་བུའི་
ཁྱད་པར་གསུམ་ལས། དང་པོ་ནི། རིགས་གསུམ་པོ་གང་ཡིན་ཀྱང་སྐུའི་སྟོད་
སྐེད་སྨད་ཀྱི་ཆ་ལས་བྱུང་བའི་ལྷས་དངོས་གྲུབ་རིམ་པ་བཞིན་རབ་འབྲིང་ཐ་
མ་སྟེར་བ་དང་། རིགས་ཀྱི་བདག་པོ་ཡབ་ཡུམ་གྱིས་རབ། ཁྲོ་བོ་ཁྲོ་མོས་
འབྲིང་། ཕོ་ཉ་དང་མངག་གཞུག་ཕོ་མོས་ཐ་མ་དང་། ཡུམ་གྱིས་ཞི་བ།
རིགས་ཀྱི་བདག་པོས་རྒྱས་པ། ཁྲོ་བོ་ཁྲོ་མོས་མངོན་སྤྱོད། ཕོ་ཉ་ཕོ་མོས་ཕྲན་
ཚེགས་འགྲུབ་པར་ལེགས་གྲུབ་ལས་བཤད་དོ། །སྔགས་ཀྱི་ཁྱད་པར་ནི།
སྔགས་དོན་ལ་བསྐུལ་ཚིག་གང་ཡོད་པ་དང་མཐུན་པའི་ལས་བསྒྲུབ། དེ་
མེད་ན་མགོ་བོར་ཨོ་དང་། མཇུག་ཏུ་སཱ་ཧཱ་ཡོད་པས་ཞི་བ། སྔགས་ཀྱི་གསེབ་
ན་ར་དང་རྐན་གྱི་ཡི་གེ་ཤས་ཆེ་ཞིང་། མཐར་ཧཱུྃ་ཕཊ་དང་བཅས་པས་དྲག་
ཤུལ། དེ་ལས་གཞན་པ་དོན་དང་ཚིག་ཞི་བ་དང་ལྡན་ཞིང་མཐུ་དང་ལྡན་
1073



པས་རྒྱས་པ་དང་། ལས་ཐམས་ཅད་པའི་སྔགས་ཡིན་ན། རྟོག་པའི་ཆོ་གར་
ཐོག་མར་སྨོས་པ་དེ་གཙོ་བོ་ཡིན་ལ། སྤྱི་རྒྱུད་ལས་གསུངས་པའི་སྔགས་ནི་
གླེང་གཞིའི་དབང་དུ་མཛད་པ་གཙོ་བོ་ཡིན་ལ། གཞན་ཕལ་པ་ཡིན་པར་
ཡང་ལེགས་གྲུབ་ལས་བཤད་དོ། །སྔགས་ཀྱི་ཚིག་སོ་སོའི་མིང་དང་། སྐུ་
མདོག་ཕྱག་མཚན་དང༌། ལྷའི་མཐུ་དང་ཡོན་ཏན་སྨོས་པ་རྣམས་ནི། དེ་ལྷ་
སོ་སོའི་སྔགས་སུ་ཤེས་པར་བྱས་ཤིང་། མིང་མེད་ཅིང་བསྐུལ་ཚིག་དང་ལྡན་
པ་ལ། བསྐུལ་ཚིག་གི་སྒོ་ནས་ཤེས་པར་བྱའོ། །མགོ་བོར་ཨོཾ། མཇུག་ཏུ་ན་
མ དང་སཱ་ཧཱ་དང་ལྡན་པ། བར་དུ་བྱང་སེམས་ཀྱི་ཏིང་ངེ་འཛིན་གྱི་རང་
བཞིན་གྱི་ཚིག་སྨོས་ཤིང་དྲག་ཤུལ་གྱི་ཚིག་མེད་པ་ནི་སངས་རྒྱས་བྱང་སེམས་
ཀྱི། ཧཱུྃ་ཕཊ་ཀྱི་མཐའ་བརྟེན་པ་ནི་གཙུག་ཏོར་གྱི། ཟུངས་ཤིག ཟོ་ཞིག
ཆོངས་ཤིག སྣུན་ཅིག སོད་ཅིག དྲོལ་ཅིག་ཅེས་དྲག་ཤུལ་གྱི་ཚིག་དང་ལྡན་
པ་ནི་ཁྲོ་བོ་དང་། ཕྱག་བརྙན་གྱི། སྤྱི་བོ་དང་སྤྱི་གཙུག་ལ་སོགས་པའི་ཡན་
ལག་གི་སྔགས་མེད་པའི་གཅིག་པུ་ནི་ཉན་ཐོས་ཀྱི་སྔགས་ཏེ། དེ་དག་བྱང་
སེམས་ལྟར་གཟུགས་སྣ་ཚོགས་སུ་མི་འགྱུར་བའི་དགེ་སློང་གི་ཚུལ་གཅིག་་་་་
པུར་གནས་ཤིང༌། གང་ཟག་གྱི་བདག་མེད་གཅིག་པུ་ཁོང་དུ་ཆུད་པའི་
མཚོན་དོན་ནོ། །རང་སངས་རྒྱས་ནི་གཞན་དེ་དང་འདྲ་བ་ལ། ཁྱད་པར་
རྟེན་འབྲེལ་ཟབ་མོ་ཁོང་དུ་ཆུད་པའི་ཏིང་ངེ་འཛིན་གྱི་ཚིག་དང་ལྡན་པ་སྟེ་
རྣམ་སྣང་མངོན་བྱང་ལས་བཤད་དོ། །འབྲས་བུའི་ཁྱད་པར་ནི། དཀྱིལ་
འཁོར་རབ་འབྲིང་ཐ་གསུམ་དང་། སྒྲུབ་པ་པོ་རབ་འབྲིང་ཐ་གསུམ་
དང་། བསམ་པ་རབ་འབྲིང་ཐ་གསུམ་གྱིས་དངོས་གྲུབ་རབ་འབྲིང་ཐ་
གསུམ་འགྲུབ་པར་འཇམ་དཔལ་རྩ་རྒྱུད་ལས་བཤད་དོ། །གསུམ་པ་དེ་
1074



ཐབས་ཤེས་དང་གཉིས་མེད་རྒྱུད་དུ་བསྡུ་བ་ནི། དེ་ལྟར་རྒྱུད་སྡེ་སྒོ་དྲུག་གམ་
གསུམ་པོའང་བསྡུས་ན་གསང་སྔགས་དང་རིག་སྔགས་གཉིས་སུ་འདུས་ལ།
གསང་སྔགས་ནི་ཐབས་ཕོ་གཙོ་ཆེ་བའི་རྒྱུད། རིག་སྔགས་ནི་ཤེས་རབ་ལྷ་མོ་
གཙོ་ཆེ་བའི་རྒྱུད་ཡིན་ལ། ལྷ་ཕོ་མོ་རེ་རེའང་གསང་སྔགས་དང་རིགས་
སྔགས་གཉིས་ཀར་གསུངས་པའི་རིགས་པས་དོན་གཉིས་ཀ་གཉིས་མེད་་་་
རྒྱུད་དུ་གྲུབ་སྟེ། བསམ་གཏན་ཕྱི་མའི་འགྲེལ་པ་ལས། དེ་ལ་རིག་སྔགས་ནི་
བུད་མེད་ཀྱི་གཟུགས་དང་དབྱིབས་ཀྱི་ལྷ་དང་། དེ་སྟོན་པའི་སྒྲ་དང་ཕྱག་རྒྱ་
ལ་སོགས་པའོ། །དེ་ལས་བཟློག་པ་ནི་གསང་སྔགས་ཀྱི་མཚན་ཉིད་དོ། །རིག་
སྔགས་ལ་སོགས་པ་དེ་དག་ཐམས་ཅད་ཀྱང་ཀུན་རྫོབ་དང་དོན་དམ་པའི་་་་་
བདེན་པ་ལ་གནས་པའི་བྱེ་བྲག་གིས་གཉིས་སུ་མེད་པའི་ཏིང་ངེ་འཛིན་
དང་། གཟུངས་དང་། ཕྱག་རྒྱ་དང་། ཚིག་དང་། ཡི་གེ་དང་། སྒྲ་དང་། རྣམ་
པ་དང་བཅས་པ་དང་། རྣམ་པ་མེད་པའི་ཡེ་ཤེས་དང་། ཆོས་ཀྱི་དབྱིངས་ཀྱི་
རང་བཞིན་ཏེ། དེ་ལ་དེ་དག་གི་ཆོས་ཀྱི་དབྱིངས་ཀྱི་ཡེ་ཤེས་ཀྱི་རང་བཞིན་
གང་ཡིན་པ་དེ་ནི་སོ་སོ་རང་གིས་རིག་པ་སྟེ། བྱིན་གྱིས་བརླབས་ཀྱིས་ཀྱང་
འདུལ་བའི་སྤྱོད་ཡུལ་དུ་ཉེ་བར་བསྟན་དུ་མི་རུང་ངོ་ཞེས་གསུངས་སོ། །སྤྱོད་
པའི་རྒྱུད་ནི་ཕལ་ཆེར་བྱ་རྒྱུད་དང་མཐུན་པས་རྣམ་གཞག་ལོགས་སུ་མ་
བསྟན་ལ། གཉིས་ཀར་ཡང་རིགས་ལྔ་མ་བཤད་པ་མ་ཡིན་ཀྱང་། དངོས་
གྲུབ་འགྲུབ་པའི་ལྷའི་གཙོ་བོ་རིགས་གསུམ་དུ་འདུ་བར་དགོངས་ནས་་་་་
རིགས་གསུམ་དུ་གཙོ་བོར་བསྟན་ནོ། །གཉིས་པ་རྣལ་འབྱོར་གྱི་རྒྱུད་ཞིབ་
མོར་གཏན་ལ་ཕབ་པ་ལ། བརྗོད་བྱ་རིགས་ལྔར་དབྱེ་བ་དང་། དེ་བཞིར་
འདུས་པར་བསྟན་པ་དང་། ཐབས་ཤེས་ཀྱི་ཕྱོགས་གཉིས་སུ་ཕྱེ་བ་དང་།
1075
- ，་
།



གཉིས་མེད་རྒྱུད་དུ་བསྟན་པ་དང་བཞི་ལས། དང་པོ་ནི། རྩེ་མོར། རིགས་ནི་
རྣམ་པ་དུ་ཡིན་བརྗོད། །རིགས་ནི་རྣམ་པ་བརྒྱར་གསུངས་ཏེ། །མདོ་རུ་བསྡུ་
ན་རྣམ་པ་ལྔ། །སངས་རྒྱས་རྡོ་རྗེ་རིན་ཆེན་དང་། །ཆོས་དང་ལས་དང་རྣམ་
པ་ལྔ། །ཞེས་བཤད་པས། རྩེ་མོ་རིགས་བསྡུས་ཀྱི་སྐབས་སུ་རིགས་ཆེན་ལྔ་པོ་
རེ་རེ་ལ་རིགས་ཆུང་ལྔ་ལྔ་བཤད་པའི་ཕྱིར་ཉི་ཤུ་རྩ་ལྔ། དེ་རེ་རེ་ལ་སྙིང་པོ་
དང་། ཕྱག་རྒྱ་དང་། གསང་སྔགས་དང་། རིག་སྔགས་ཀྱིས་བསྒྱུར་བས་
རིགས་བརྒྱའོ། །རྩ་བའི་རིགས་ཆེན་ལྔ་ནི། དེ་བཞིན་གཤེགས་པ་ཐམས་ཅད་
ཀྱི་རང་བཞིན་རྡོ་རྗེའི་དབྱིངས་ཐུགས་སུ་ཆུད་པའི་ཡེ་ཤེས་སེམས་དཔའི་་་་་
ཚུལ་བྱང་ཆུབ་སེམས་ཀྱི་རང་བཞིན་ཆོས་ཀྱི་དབྱིངས་ཤིན་ཏུ་རྣམ་པར་དག་
པའི་ཡེ་ཤེས་རྣམ་སྣང་ཆེན་པོའི་རང་བཞིན་ནི་དེ་བཞིན་གཤེགས་པའི་་་
རིགས་དང་། དེ་བཞིན་གཤེགས་པ་ཐམས་ཅད་ཀྱི་བཀའི་རྗེས་སུ་འཇུག་
པ་གདུལ་དཀའ་བ་འདུལ་བའི་ཐབས་ལ་མཁས་པའི་རང་བཞིན་མེ་ལོང་ལྟ་
བུའི་ཡེ་ཤེས་མི་བསྐྱོད་པའི་རང་བཞིན་རྡོ་རྗེའི་རིགས་དང་། དེ་བཞིན་
གཤེགས་པ་ཐམས་ཅད་ཀྱི་སྦྱིན་པའི་ཕར་ཕྱིན་གྱི་ངོ་བོ་ཉིད་ཁམས་གསུམ་གྱི་
ཆོས་ཀྱི་རྒྱལ་པོའི་རྒྱུར་དབང་བསྐུར་བ་སེམས་ཅན་ཐམས་ཅད་ཀྱི་བསམ་པ་
ཡོངས་སུ་རྫོགས་པར་བྱེད་ པའི་རིན་པོ་ཆེ་མཉམ་ཉིད་ཡེ་ཤེས་རིན་ཆེན་
འབྱུང་ལྡན་གྱི་རང་བཞིན་རིན་པོ་ཆེའི་རིགས་དང་། དེ་བཞིན་གཤེགས་
པ་ཐམས་ཅད་ཀྱི་ཤེར་ཕྱིན་གྱི་ངོ་བོ་ཉིད་ཐམས་ཅད་མཁྱེན་པའི་ཡེ་ཤེས་ཀྱི་
རྣལ་འབྱོར་ཆེན་པོའི་དབང་ཕྱུག་རྣམ་པར་དག་པའི་ཆོས་ཀྱི་སྐུ་སོ་སོར་རྟོག་
པའི་ཡེ་ཤེས་འོད་དཔག་མེད་ཀྱི་རང་བཞིན་ནི་པདྨའི་རིགས་དང་། དེ་
བཞིན་གཤེགས་པ་ཐམས་ཅད་ཀྱི་བརྩོན་འགྲུས་ཀྱི་ངོ་བོ་སེམས་ཅན་ཐམས་
1076



ཅད་ཀྱི་དགོས་པའི་དོན་ཐམས་ཅད་སྒྲུབ་པའི་འཕྲིན་ལས་མཛད་པ་བྱ་བ་་་་
གྲུབ་པའི་ཡེ་ཤེས་དོན་ཡོད་གྲུབ་པའི་རང་བཞིན་ལས་ཀྱི་རིགས་ཏེ། འདིར།
རྟག་དང་མི་འཁྲུགས་རིན་ཆེན་དབང་། ་།འོད་དཔག་མེད་པ་ངེས་གྲུབ་
རྣམས། །རིགས་ནི་རྣམ་པ་བརྒྱར་བཤད་པ། །མདོར་བསྡུས་པས་ནི་རྣམ་པ་
ལྔ། །ཞེས་གསུངས་སོ། །རིགས་ལྔར་འབྱེད་པའི་རྒྱུ་མཚན་ཡང་། །སྔོན་བྱུང་
རྣམ་འཕྲུལ་གྱི་ཁྱད་པར་དང་། རྗེས་འཇུག་ཉམས་ལེན་གྱི་ཁྱད་པར་གཉིས་
ཀྱི་ཡིན་ལ། དང་པོ་ལའང་། བསྟན་བྱ་རིགས་ཀྱི་རང་བཞིན། གཞན་དོན་དུ་
རྣམ་འཕྲུལ་སྟོན་ཚུལ་གྱི་ཁྱད་པར། ཕྱི་རབས་ཀྱི་དོན་དུ་བཤད་ཚུལ་གྱི་ཁྱད་
པར་གསུམ་ལས། དང་པོ་ལ། རིགས་འབྱུང་བའི་རྒྱུ་དང་། དེ་ལས་བྱུང་བའི་
རིགས་ཀྱི་ངོ་བོ་གཉིས་ལས། དང་པོ་ལ། སྤྱི་དང་བྱེ་བྲག་གི་རྒྱུ་གཉིས་ཀྱི་སྤྱི་
ནི། སེམས་ཅན་གྱི་སེམས་གདོད་མ་ནས་རང་བཞིན་གྱིས་རྣམ་པར་དག་པ་
དེ་ཉིད་ཤེས་རབ་ཀྱི་ཕ་རོལ་ཏུ་ཕྱིན་པ་དང་། ཐབས་ལ་མཁས་པས་བྱང་
ཆུབ་ཀྱི་སྤྱོད་པ་མངོན་པར་བྱང་ཆུབ་པ་ལྔའི་རྗེས་སུ་མཐུན་པར་སྤྱད་པས་་་
སེམས་དྲི་མ་དང་བཅས་པའི་བདུད་བཅོམ་ནས་རང་གི་སེམས་སོ་སོར་རྟོག་
པའི་གཉིས་སུ་མེད་པའི་སེམས་དང་སེམས་ལས་བྱུང་བའི་རང་བཞིན་ནི་རྡོ་
རྗེ་འཆང་ཆེན་པོ་ཡིན་ལ། དེ་གདུལ་བྱའི་དོན་དུ་རིགས་ལྔར་སྣང་བ་ཡིན་ཏེ།
དཔལ་མཆོག་དང་པོར། ཤེས་རབ་ཕ་རོལ་ཕྱིན་པ་ཡུམ། །ཡབ་ནི་ཐབས་ལ་
མཁས་པ་སྟེ། །རྡོ་རྗེ་སེམས་དཔའི་གདུལ་བྱའི་ཕྱིར། །རིགས་རྣམས་རབ་ཏུ་
བྱུང་བའོ། །ཞེས་སོ། །བྱེ་བྲག་གི་རྒྱུ་ནི། ཤེར་ཕྱིན་དང་ཐབས་མཁས་ལས་དེ་
བཞིན་གཤེགས་པའི་རིགས། བསྡུ་དངོས་བཞིས་སེམས་ཅན་གྲོལ་བར་བྱེད་
པའི་མ་དང་། སེམས་ཅན་གྲོལ་བར་བྱེད་པའི་བྱང་ཆུབ་ཀྱི་སེམས་ཕ་ལས་རྡོ་
1077



རྗེའི་རིགས། མ་རིག་པའི་མུན་པ་སེལ་བའི་ཐབས་མཁས་དང་། ཀུན་ལ་
བྱམས་པས་ཐར་པའི་ལམ་དུ་དགྲོལ་བའི་ཤེས་རབ་ལས་རིན་པོ་ཆེའི་རིགས།
ཆོས་ཀྱི་འཁོར་ལོ་བསྐོར་བའི་ཐབས་མཁས་དང་། ཉོན་མོངས་གཅོད་པའི་
ཤེས་རབ་ལས་པདྨའི་རིགས། སེམས་ཅན་སྨིན་གྲོལ་བྱེད་པའི་ཐབས་དང་།།
ཐེག་དམན་དུ་ལྟུང་བ་དང་སྡིག་པ་དང་ཉོན་མོངས་སྤོང་བའི་ཤེས་རབ་ལས།
ལས་ཀྱི་རིགས་རྣམས་བྱུང་བར་རྩེ་མོ་ལས་བཤད་དོ། །དེ་ལས་བྱུང་བའི་
རིགས་ཀྱི་ངོ་བོ་ནི། རྩ་རྒྱུད་དུམ་བུ་དང་པོའི་སྙིང་པོ་དང་། སྔགས་དང་།
ཕྱག་རྒྱའི་ལྷ་དང་། སྔགས་དང་། དངོས་གྲུབ་ལ་སོགས་པ་ཐམས་ཅད་དེ་
བཞིན་གཤེགས་པའི་རིགས། དེ་བཞིན་དུ་དུམ་བུ་གཉིས་པའི་རྣམས་རྡོ་རྗེའི་
རིགས། གསུམ་པའི་རྣམས་པདྨའི་རིགས། བཞི་པའི་རྣམས་རིན་པོ་ཆེའི་
རིགས་སོ། །རྩ་བའི་རྒྱུད་ནས། ལས་ཀྱི་རིགས་ཟུར་ན་མེད། རྡོ་རྗེ་རྩེ་མོའི་
རིགས་བསྡུ་ན། བྱང་གི་དཀྱིལ་འཁོར་གྱི་ལྷ་སོ་བདུན་ལས་རིགས་ཡིན་ལ།
རྩེ་མོའི་རྟོག་བསྡུས་དགུ་པ་ནས་ལས་ཀྱི་རིགས་ཀྱི་ལྷ་ལ་སོགས་པ་བསྟན་པ་
རྣམས་སོ། །དེ་རེ་རེའང་རིགས་ལྔ་ལྔར་གྱུར་པ་ནི་རིགས་ཆུང་། སྔ་མ་ནི་
རིགས་ཆེན་ནོ། །གཞན་དོན་དུ་རྣམ་འཕྲུལ་སྟོན་ཚུལ་གྱི་ཁྱད་པར་ལའང་།
སྤྲུལ་བཤད་བྱེད་པ་འཁོར་ལོས་སྒྱུར་བའི་དང༌། དེས་སྤྲུལ་པའི་དཀྱིལ་
འཁོར་གྱི་ལྷའི་དང༌། གང་གི་དོན་དུ་སྤྲུལ་པ་གདུལ་བྱའི་དང་། གང་གི་
གཉེན་པོར་སྤྲུལ་པ་སྤང་བྱའི་ཁྱད་པར་དང་བཞིའི་དང་པོ་ནི། དུམ་བུ་དང་
པོའི་ལྷ་ཐམས་ཅད་དེ་བཞིན་གཤེགས་པའི་ཐུགས་ཀའི་ཟླ་བ་རྡོ་རྗེ་ལས་སྐྱེས་
པས་དེ་བཞིན་གཤེགས་པའི་རིགས་ཏེ། དེ་ཉིད་སྣང་བར། འདི་ནི་དེ་བཞིན་
གཤེགས་པའི་རིགས་ཏེ། སྐྱེས་པས་རིགས་ཞེས་བཤད་པ་ཡིན་ཞེས་གསུངས་
1078



ཞེས་དྲངས་སོ། །དུམ་བུ་དང་པོར་ནི་འོག་མ་རྣམས་དང་མི་འདྲ་སྟེ། དེ་
བཞིན་གཤེགས་པ་རྣམས་ཀྱིས་སྤྲུལ་ནས་འཁོར་ལོས་སྒྱུར་བ་རྣམས་ཀྱིས་་་་་་
བཤད་པ་བྱས་པ་ཡིན་ནོ། །འཁོར་ལོས་སྒྱུར་བ་ནི་རྡོ་རྗེ་སེམས་དཔའ་སྟེ།
རྒྱུད་ལས། བྱང་ཆུབ་སེམས་དཔའ་ཀུན་ཏུ་བཟང་པོ་དེ་བཞིན་གཤེགས་པ་
ཐམས་ཅད་ཀྱི་འཁོར་ལོས་སྒྱུར་བ་ཉིད་དུ་དེ་བཞིན་གཤེགས་པ་ཐམས་ཅད་
ཀྱི་སྐུ་རིན་པོ་ཆེ་དབུ་རྒྱན་དང་ཅོད་པན་གྱི་དབང་གི་དབང་བསྐུར་ནས་་་་་་
ཞེས་བཤད་པས་སོ། །དུམ་བུ་གཉིས་པའི་རྡོ་རྗེ་ཧཱུྃ་མཛད་ཡིན་ལ། དུམ་བུ་
གསུམ་པ་པདྨའི་རིགས་ཀྱི་ནི་རྡོ་རྗེ་ཆོས་ཡིན་ཞིང་། དུམ་བུ་བཞི་པ་ནོར་
བུའི་རིགས་ཀྱི་ནི་རྡོ་རྗེ་རིན་ཆེན་ལས་ཀྱི་རྡོ་རྗེ་ལས་སོ། །དེས་སྤྲུལ་པའི་
དཀྱིལ་འཁོར་གྱི་ལྷའི་ཁྱད་པར་ནི། དེ་བཞིན་གཤེགས་པས་སྤྲུལ་པའི་དེ་
བཞིན་གཤེགས་པའི་རིགས་ཀྱི་ལྷ་ཐམས་ཅད་རྡོ་རྗེ་ཁུ་ཚུར་གྱིས་དང་པོའི་རྡོ་
རྗེས་མཚན་པའི་རང་རང་གི་ཕྱག་མཚན་འཛིན་ཅིང་དེ་བཞིན་གཤེགས་པ་
ལྔའི་ཅོད་པན་ཅན་ནོ། །དུམ་བུ་གཉིས་པའི་ལྷ་ཐམས་ཅད་རྡོ་རྗེ་ཧཱུྃ་མཛད་
ཀྱི་ཐུགས་ཀའི་ཁྲོ་བོའི་རྡོ་རྗེ་ལས་སྤྲུལ་པའི་ཕྱིར་རྡོ་རྗེའི་རིགས་ཡིན་ལ། ཁྲོ་
བོའི་རྡོ་རྗེས་མཚན་པའི་ཕྱག་མཚན་འཛིན་པ་རྡོ་རྗེ་འཕྲེང་བའི་ཅོད་པན་
ནོ། །དུམ་བུ་གསུམ་པའི་ལྷ་རྣམས་སྤྱན་རས་གཟིགས་ཀྱི་ཐུགས་ཀའི་རྡོ་རྗེ་
པདྨ་ལས་སྤྲུལ་པའི་ཕྱིར་པདྨའི་རིགས་ཡིན་ལ། པདྨའི་ཁུ་ཚུར་གྱིས་རྡོ་རྗེ་
པདྨས་མཚན་པའི་ཕྱག་མཚན་འཛིན་ཅིང་འོད་དཔག་མེད་དང༌། རྡོ་རྗེ་
པདྨའི་ཕྲེང་བའི་ཅོད་པན་ནོ། །དུམ་བུ་བཞི་པའི་ལྷ་རྣམས་ནམ་མཁའི་སྙིང་
པོའི་ཐུགས་ཀའི་རྡོ་རྗེ་རིན་ཆེན་ལས་སྐྱེས་པའི་ཕྱིར་རིན་པོ་ཆེའི་རིགས་ཡིན་
ལ། རིན་པོ་ཆེའི་ཁུ་ཚུར་གྱིས་རྡོ་རྗེ་རིན་པོ་ཆེས་མཚན་པའི་ཕྱག་མཚན་
1079



འཛིན་ཅིང་། རིན་ཆེན་མྱུ་གུའི་ཅོད་པན་ཅན་ནོ། །རྩེ་མོའི་ལས་རིགས་ཀྱི་
རྟོག་བསྡུས་མ་འགྱུར་བས་གསལ་བར་མེད་ཀྱང་། རྡོ་རྗེའི་ལས་ཀྱི་ཐུགས་
ཀའི་སྣ་ཚོགས་རྡོ་རྗེ་ལས་སྐྱེས་པའི་ཕྱིར་ལས་རིགས་ཡིན་ལ། ལས་ཀྱི་ཁུ་ཚུར་
གྱིས་སྣ་ཚོགས་རྡོ་རྗེས་མཚན་པའི་ཕྱག་མཚན་འཛིན་ཅིང་སྣ་ཚོགས་རྡོ་རྗེའི་
ཅོད་པན་ཅན་དུ་དོན་གྱིས་ཐོབ་བོ། །གང་གི་དོན་དུ་སྤྲུལ་པ་གདུལ་བྱའི་
ཁྱད་པར་ནི། གདུལ་བྱ་འདོད་ཆགས་ཅན་འདུལ་བའི་ཕྱིར་དེ་བཞིན་
གཤེགས་པའི་རིགས་ཏེ། ཆགས་པས་ཆགས་པ་སྤང་བར་བྱ་བའི་ཕྱིར་ལྷ་
ཐམས་ཅད་ཆགས་པའི་ཉམས་ཅན་ནོ། །གདུལ་དཀའ་བའི་ཞེ་སྡང་ཅན་
འདུལ་བའི་ཕྱིར་རྡོ་རྗེའི་རིགས་ཏེ། ཁྲོ་བས་ཁྲོ་བ་སྤང་བའི་ཕྱིར་ཐམས་ཅད་
རབ་ཏུ་ཁྲོས་པའོ། །གཏི་མུག་གི་དབང་གིས་མུ་སྟེགས་ཅན་གྱི་ལྷ་དུ་མ་དང་
ལྟ་བ་ཕྱིན་ཅི་ལོག་དུ་མ་ལ་ཞེན་པ་དག་གདུལ་བའི་ཕྱིར་པད་མའི་རིགས་ཏེ།
ལྷ་རྣམས་ཕྱི་ནང་གི་ ལྷ་མི་འདྲ་བ་དུ་མའི་གཟུགས་འཛིན་པ་ཉམས་སྣ་་་་
ཚོགས་པ་ཅན་ནོ། །སེར་སྣའི་དབང་གིས་ནོར་ལ་འདོད་ཅིང་བརྐམ་པ་
གདུལ་བའི་ཕྱིར་རིན་པོ་ཆེའི་རིགས་ཏེ། ལྷ་ཕལ་ཆེར་རིན་པོ་ཆེ་གསེར་གྱི་
མདོག་དང་རྒྱས་པའི་ཉམས་ཅན་ནོ། །ལེ་ལོའི་དབང་གིས་དཀོན་མཆོག་
མཆོད་པ་དང༌། སེམས་ཅན་གྱི་དོན་བྱེད་པ་ལ་མི་བརྩོན་པའི་གཉེན་པོར་ལྷ་
ཐམས་ཅད་སྐུ་མདོག་ལྗང་ཁུ་ཞི་དྲག་སྣ་ཚོགས་པའི་ཉམས་ཅན་ཏེ། སྒེག་
པས་རྡོ་རྗེ་སེམས་དཔའ་ཉིད། །ཅེས་དང་། རྩེ་མོར། རྡོ་རྗེ་ཅན་ཀུན་ཁྲོ་
གཉེར་ཅན། །རིན་ཆེན་ཚོགས་ནི་རབ་བཞད་པ། །པདྨ་ཆེན་པོ་དུལ་ཞིང་
ཞི། །དྲག་པོ་ཞི་བ་ལས་འཛིན་པ། །ཞེས་དང་། ཁ་དོག་ལྗང་ཁུ་ལས་འཛིན་
པ། །ཞེས་སོ། །གང་གི་གཉེན་པོར་སྤྲུལ་པ་སྤང་བྱའི་ཁྱད་པར་ནི། དུམ་བུ་
1080



དང་པོ་ནི་འདོད་ཆགས་ཀྱི་གཉེན་པོར། གཉིས་པ་ཞེ་སྡང་། གསུམ་པ་གཏི་
མུག བཞི་པ་སེར་སྣའི་གཉེན་པོར་བཤད་ལ། ལྔ་པ་ལེ་ལོའི་གཉེན་པོར་ཐོབ་
བོ། །ཕྱི་རབས་ཀྱི་དོན་དུ་བཤད་ཚུལ་གྱི་ཁྱད་པར་ནི། ཕྱི་རབས་ཀྱི་དོན་
དུ་དེ་བཞིན་གཤེགས་པ་ཐམས་ཅད་ཀྱིས་འཁོར་ལོས་སྒྱུར་བ་ལ་མཚན་བརྒྱ་
རྩས་གསོལ་བ་བཏབ་པས། རྡོ་རྗེ་སེམས་དཔས་གདུལ་བྱ་རྒྱས་འབྲིང་བསྡུས་
པ་ལ་དགའ་བའི་དོན་དུ་དཀྱིལ་འཁོར་རྒྱས་པ་བཞི་དང་། ཕྱག་རྒྱ་བཞི་པ་
ལྔ་དང༌། ཕྱག་རྒྱ་གཅིག་པའི་དཀྱིལ་འཁོར་གྱི་བཤད་པ་རྣམས་གསུངས་
སོ། །འཇིག་རྟེན་གསུམ་རྒྱལ་གྱི་དུམ་བུ་དང་། ཕྱི་རོལ་རྡོ་རྗེའི་རིགས་དུམ་བུ་
གཉིས་རྡོ་རྗེ་ཧཱུྃ་མཛད་ཀྱིས་སྤྲུལ་བཤད་མཛད་པ་དང་། དུམ་བུ་གསུམ་པ་
པདྨའི་རིགས་སྤྱན་རས་གཟིགས་ཀྱིས་སྤྲུལ་བཤད་མཛད་པ་དང་། དུམ་
བུ་བཞི་པ་རིན་པོ་ཆེའི་རིགས་ནམ་མཁའི་སྙིང་པོས་སྤྲུལ་བཤད་མཛད་པར་
འགྲེལ་པར་དངོས་སུ་གསུངས་ལ། རྩེ་མོའི་ལས་རིགས་ཀྱི་རྟོག་བསྡུས་ལྟ་བུ་
རྡོ་རྗེ་ལས་ཀྱིས་སྤྲུལ་བཤད་བྱས་པར་དོན་གྱིས་ཐོབ་བོ། །རྗེས་འཇུག་ཉམས་
ལེན་གྱི་ཁྱད་པར་ལ། སྨིན་བྱེད་དབང་དང་། སྒྲུབ་ཐབས་ཀྱི་ཁྱད་པར་
གཉིས་ལས། དང་པོ་ལ་སྨིན་བྱེད་སློབ་དཔོན་དང༌། སྨིན་བྱ་སློབ་མ་དང༌།
དེ་དག་གི་ཆས་གོས་གདོང་རས་དང་། དཀྱིལ་འཁོར་དུ་འཇུག་ཚུལ་དང༌།
འཇུག་བྱའི་དཀྱིལ་འཁོར་དང་། དཀྱིལ་འཁོར་མཆོད་པའི་རྫས་དང་།
ཞུགས་ནས་དབང་བསྐུར་ཚུལ་དང་། དབང་ཐོབ་པའི་སྡོམ་པ་དམ་ཚིག་གི་
ཁྱད་པར་དང་བརྒྱད་དོ། །གཉིས་པ་སྒྲུབ་པའི་ཐབས་ཀྱི་ཁྱད་པར་ལའང་།
ལྷ་བསྒོམ་པའི་དང༌། སྔགས་བཟླས་པའི་དང་། རྗེས་སྤྱོད་ལམ་གྱི་སྐབས་སུ་
བསྲུང་བའི་ཁྱད་པར་དང་གསུམ་གྱི་དང་པོ་ལ། ལྷ་བསྒོམ་པའི་སྔོན་འགྲོའི་
1081



དང་། དངོས་གཞི་ལྷ་བསྒོམ་པའི་དང་། ཕྱག་རྒྱ་བཅིང་བའི་དང་། བྱིན་
གྱིས་བརླབ་པའི་དང༌། དབང་བསྐུར་བའི་དང་། མཆོད་པའི་ཁྱད་པར་དང་
དྲུག གཉིས་པ་སྔགས་བཟླས་པའི་ཁྱད་པར་ལ། ཐུན་མོང་དུ་ཡི་གེ་དགོད་
པའི་དང་། གསང་ཆེན་ཡིད་ཀྱི་བཟླས་པའི་དང༌། གསང་བ་ངག་གི་བཟླས་
པའི་ཁྱད་པར་དང་གསུམ་མོ། །གཉིས་པ་དེ་དག་བཞིར་འདུས་པར་བསྟན་
པ་ནི། ལས་རིགས་རིན་པོ་ཆེའི་ནང་དུ་བསྡུས་ནས་དུམ་བུ་བཞི་རིགས་
བཞིར་བསྟན་པ་ནི། བདེ་བར་གཤེགས་པའི་སྐུ་གསུང་ཐུགས་མཛད་པ་བཞི།
ཕྱག་རྒྱ་བཞི། སྤང་བྱ་བཞི། འབྲས་བུ་ཡེ་ཤེས་བཞིར་གྲངས་ངེས་པའི་ཕྱིར་
ཏེ། སྐུའི་བཀོད་པ་མི་ཟད་པའི་མཛོད་རྣམ་པར་འཕྲུལ་པ་ནི། དེ་བཞིན་
གཤེགས་པའི་རིགས། ཐུགས་ཀྱི་རྡོ་རྗེའི་རིགས། གསུང་གི་ནི་པདྨའི་རིགས།
མཛད་པ་ནི་ནོར་བུའི་རིགས་སོ། །ཞེས་དང༌། དེ་བཞིན་གཤེགས་པའི་
རིགས་ནི་ཕྱག་རྒྱ་ཆེན་པོའོ། །དེ་བཞིན་དུ་དེ་བཞིན་གཤེགས་པ་ཐམས་ཅད་
ཀྱི་ཡེ་ཤེས་ཀྱི་རྗེས་སུ་འཇུག་པའི་དམ་ཚིག་གི་རང་བཞིན་ཡིན་པས་རྡོ་རྗེའི་
རིགས་ནི་དམ་ཚིག་གི་ཕྱག་རྒྱའོ། །ཤེས་རབ་ཀྱི་ཕ་རོལ་ཏུ་ཕྱིན་པའི་ཆོས་
ལས་བྱུང་བས་པདྨའི་རིགས་ནི་ཆོས་ཀྱི་ཕྱག་རྒྱའོ། །སེམས་ཅན་གྱི་བསམ་
པ་ཐམས་ཅད་ཡོངས་སུ་རྫོགས་པའི་ལས་བྱེད་པའི་ཕྱིར་ནོར་བུའི་རིགས་ནི་
ལས་ཀྱི་ཕྱག་རྒྱུར་འགྲེལ་ཆེན་ལས་བཤད་དོ། །སྤང་བྱ་ནི། ཀུན་གཞི་
དང༌། ཉོན་ཡིད་དང་། ཡིད་ཤེས་དང་། དབང་ཤེས་ཀྱི་གཉེན་པོར་དུམ་བུ་
བཞི་རིམ་པ་བཞིན་དུ་དང་། ཡེ་ཤེས་མེ་ལོང་ལྟ་བུ་ལ་སོགས་པ་བཞིའི་
རང་བཞིན་དུ་དུམ་བུ་བཞི་རིམ་པ་བཞིན་དུ་དཔལ་མཆོག་འགྲེལ་ཆེན་ལས་
བཤད་དོ། །བདུད་རྩི་འབྱུང་བ་ཞེས་བྱ་བ་ལས། རྡོ་རྗེ་སེམས་དཔའི་
1082



རིགས་སུ་ཁྲོ་བོའི་རིགས་འདུས་པས་རིགས་གསུམ་དུ་འདུས་པར་བཤད་ཅེས་
སངས་རྒྱས་གསང་བ་གསུང་ངོ༌། །གསུམ་པ་དེ་ཐབས་ཤེས་ཀྱི་ཕྱོགས་གཉིས་
སུ་ཕྱེ་བ་ནི། སྐུ་གསུང་ཐུགས་ཀྱི་གསང་བ་རྒྱན་གྱི་བཀོད་པའི་རྒྱུད་ལས།
ཤེས་རབ་ཡུམ་དུ་ལེགས་བཤད་དེ། །ཐབས་ནི་ཡབ་ཏུ་བཤད་པའོ། །ཞེས་
བཤད་པས། ཐབས་བྱང་ཆུབ་ཀྱི་སེམས་གཙོ་བོར་སྟོན་པ་ཕ་རྒྱུད། ཤེས་རབ་
ཤེར་ཕྱིན་གཙོ་བོར་སྟོན་པ་མ་རྒྱུད་ཡིན་པའི་ཕྱིར། དེ་ཉིད་བསྡུས་པ་རྩ་
བཤད་ནི། ཐབས་དེ་ཁོ་ན་ཉིད་བཅུ་གཙོ་བོར་སྟོན་པའི་ཕྱིར་ཡབ་བམ་
ཐབས་ཀྱི་རྒྱུད་ཡིན་ལ། དཔལ་མཆོག་དང་པོ་དང་ཤེས་རབ་ཀྱི་ཕ་རོལ་
ཏུ་ཕྱིན་པའི་ཚུལ་བརྒྱ་ལྔ་བཅུ་པ་ལ་སོགས་པ་ཡུམ་མམ་ཤེས་རབ་ཀྱི་རྒྱུད་དེ།
ཤེས་རབ་ཀྱི་ཕ་རོལ་ཏུ་ཕྱིན་པའི་ཚུལ་བརྒྱ་ལྔ་བཅུ་པའི་འགྲེལ་པ་ལས། དེ་
བཞིན་གཤེགས་པ་ཐམས་ཅད་འབྱུང་བའི་ཡུམ་ཤེས་རབ་ཀྱི་ཕ་རོལ་ཏུ་ཕྱིན་
པ་དཔལ་མཆོག་འཕྲེང་བ་ཞེས་བྱ་བ་འདི་ཡིན་ནོ། །ཡུམ་སྨོས་པ་ལས་ནི་དེ་
བཞིན་གཤེགས་པའི་ཡབ་ཀྱང་སྨོས་དགོས་ཏེ། གང་ཞེ་ན། ཡབ་ནི་ཏན་ཏྲ་
ཏ་ཏཱ་སཾ་གྲ་ཧ་ཞེས་བྱ་བ་སྔགས་ཀྱི་མདོ་སྡེ་ཟབ་མོ་ཡིན་པར་བསྟན་ཏོ་ཞེས་་་་
གསུངས་པའི་ཕྱིར་རོ། །ཡང་དེ་གཉིས་རེ་རེ་ལའང་ཐབས་ཤེས་རབ་ཀྱི་ཆ་ཐ་
དད་དུ་ཡོད་དེ། དེ་ཉིད་བསྡུས་པའི་དུམ་བུ་རེ་རེ་ལའང་སྙིང་པོ་དང་། ཕྱག་
རྒྱ་དང༌། གསང་སྔགས་དང་། རིག་སྔགས་ཏེ་བཞི་བཞི་ཡོད་ལ། སྙིང་པོ་ནི།
ཕྱག་རྒྱ་ཆེན་པོ་གཙོ་བོར་གྱུར་པའི་སྐུའི་དཀྱིལ་འཁོར། ཕྱག་རྒྱ་ནི་དམ་ཚིག་
གི་ཕྱག་རྒྱུ་གཙོ་བོར་གྱུར་པའི་གཟུངས་ཀྱི་དཀྱིལ་འཁོར། གསང་སྔགས་
ནི་ཆོས་ཀྱི་ཕྱག་རྒྱ་གཙོ་བོར་གྱུར་པའི་ཆོས་ཀྱི་དཀྱིལ་འཁོར། རིག་སྔགས་
ནི་ ལས་ ཀྱི་ ཕྱག་ རྒྱ་ གཙོ་བོར་ གྱུར་ པའི་ལས་ཀྱི་དཀྱིལ་འཁོར་ཡིན་ པ་ལ།
1083



གཟུངས་དཀྱིལ་ནི་ལྷ་མོ་གཟུངས་མ་རྣམས་ཕྱག་མཚན་གྱི་ངོ་བོར་བྱས་ནས་
དཀྱིལ་འཁོར་དུ་བཀོད། ལས་དཀྱིལ་ནི་དེ་བཞིན་གཤེགས་པ་ལྔ་མ་གཏོགས་
པ་ཐམས་ཅད་ལྷ་མོར་བསྒྱུར་ནས་བཀོད་པས་དེ་གཉིས་ཤེས་རབ་ཡིན་ལ།
གཞན་གཉིས་ཐབས་སོ། །དེ་བཞིན་དུ་དཔལ་མཆོག་ལ་སོགས་པ་ལའང་
ཤེས་པར་བྱའོ། །བཞི་པ་གཉིས་མེད་རྒྱུད་དུ་བསྟན་པ་ནི། དེ་ལྟར་ཐབས་
ཤེས་རབ་ཀྱི་ཕྱོགས་སོ་སོར་ཕྱེ་བའང་གཙོ་བོ་ཉེ་བར་གཟུང་བ་ནས་གདུལ་
བྱ་དྲང་བའི་དོན་དུ་གསུངས་ཀྱི། ངེས་པའི་དོན་དུ་ན་ཐམས་ཅད་ཀྱིས་ཀྱང་
ཐབས་ཤེས་རབ་ཟུང་དུ་འཇུག་པའི་རྣལ་འབྱོར་སྟོན་པས་ན་རྣལ་འབྱོར་གྱི་
རྒྱུད་ཡིན་པས་ཐབས་ཤེས་དབྱེར་མེད་དེ། ཤེས་རབ་ཐབས་ཀྱི་དེ་ཉིད་ཆེ་
ཞེས་འགྲེལ་པར་ལུང་དྲངས་པ་དང་། རྩེ་མོར། འདི་ཡི་སྟོན་པ་བྱང་ཆུབ་
སེམས། །རྗེས་སུ་སྟོན་བྱེད་ཤེས་རབ་ཐབས། །ཕྱག་རྒྱ་རྣམས་ནི་སྤྱོད་ལམ་
སྟེ། །སྔགས་རྣམས་དེ་ཡི་བྱ་བ་ཡིན། །ཞེས་ཐབས་ཤེས་རབ་གཉིས་ཀ་དབྱེ་བ་
མེད་པར་སྟོན་པར་གསུངས་པའི་ཕྱིར་རོ། །གསུམ་པ་རྣལ་འབྱོར་ཆེན་པོའི་
རྒྱུད་རྣམ་པར་གཞག་པ་ལ། རྒྱུད་སྡེའི་རྣམ་པར་དབྱེ་བའི་རིགས་ཀྱི་ཁྱད་
པར། དེ་དྲང་དོན་དུ་ཐབས་ཤེས་རབ་གཉིས་སུ་བསྟན་པ། ངེས་དོན་དུ་
ཐམས་ཅད་གཉིས་མེད་ཀྱི་རྒྱུད་གཅིག་ཏུ་བསྟན་པ་གསུམ་ལས། དང་པོ་ནི།
ཕ་རྒྱུད་ལས། རྩ་བ་གསང་ཆེན་རིགས་གཅིག དེ་ལས་ཐབས་ཤེས་རིགས་
གཉིས། དེ་ལས་སྐུ་གསུང་ཐུགས་ཀྱི་རིགས་གསུམ། དེ་ལས་རིགས་ལྔ། དེ་
ལས་དམ་པ་རིགས་བརྒྱར་ཕྱེའོ། །འདིར་གཙོ་ཆེར་རིགས་ལྔར་བཤད་ཀྱང༌།
རྡོ་རྗེ་འཆང་གི་རིགས་ཀུན་ལ་ཁྱབ་པ་ལ་དགོངས་ཀྱི། རིགས་དྲུག་མི་འདོད་
པ་མ་ཡིན་ཏེ། འདུས་པའི་རྒྱུད་ཕྱི་མར། རིགས་རྒྱལ་རྡོ་རྗེ་ཅན་རྣམས་ཀྱི། ། ་
1084



འཁོར་ལོས་སྒྱུར་བ་དྲུག་གི་རྒྱ། །ཞེས་འཁོར་ལོས་སྒྱུར་བ་དྲུག་བཤད་པའི་
ཕྱིར་རོ། །དེ་ལས་དེ་བཞིན་གཤེགས་པ་དང༌། རྡོ་རྗེ་དང་། རིན་པོ་ཆེ་དང་།
པདྨ་དང་། ལས་ཀྱི་རིགས་ཐམས་ཅད་བསྡུས་པའི་ངོ་བོ་ཉིད་རྣམ་སྣང་། མི་
བསྐྱོད་པ་རིན་འབྱུང་འོད་དཔག་མེད་དོན་གྲུབ་དང་ལྔ། དེ་རྣམས་ཀྱི་ཁྱབ་
ཕྱེད་བྱང་ཆུབ་ཀྱི་སེམས་རྡོ་རྗེ་རྡོ་རྗེ་འཆང་དུ་བསྟན་ནོ། །མ་རྒྱུད་ལས་རྩ་བ་
རིགས་གསུམ་གྱི་ཁར་ཡེ་ཤེས་ཀྱི་རིགས་བསྣན་པས་བཞི། དེ་ལས་རིགས་
དྲུག་ཏུ་འབྱེད་དེ། རྣམ་སྣང་ནི་རྟག་པ། མི་བསྐྱོད་པ་ནི་ཧེ་རུ་ཀ རིན་
འབྱུང་ནི་རྡོ་རྗེ་ཉི་མ། འོད་དཔག་མེད་ནི་པདྨ་གར་དབང་། དོན་གྲུབ་ནི་རྟ་
མཆོག དྲུག་པ་ནི་རྡོ་རྗེ་སེམས་དཔའ་སྟེ། ངེས་བརྗོད་བླ་མར། ཡང་ན་རྡོ་རྗེ་
སེམས་དཔའ་སྟེ། །རྣམ་སྣང་རྡོ་རྗེ་ཉི་མ་དང་། །པདྨ་གར་དབང་རྒྱལ་པོ་
དང༌། །དབང་ཕྱུག་རྟ་མཆོག་ཧེ་རུ་ཀ །ཞེས་གསུངས་པས་སོ། །རིགས་དྲུག་
པོ་དེ་དག་གི་མཚན་གྱི་རྣམ་གྲངས་ཀྱང་གུར་ལས། རྡོ་རྗེ་སེམས་དཔའ་
དགྱེས་རྡོ་རྗེ། །རང་བྱུང་རྣམ་སྣང་ཆེན་པོ་སྟེ། །ཞེས་པ་ནས། དེ་རྣམས་
རིགས་ནི་དྲུག་ཏུ་བརྗོད། །ཅེས་པའི་བར་གྱིས་བསྟན་ལ། དེ་དག་ཀྱང་སྔོན་
བྱུང་སྟོན་པས་སྤྲུལ་བཤད་མཛད་པའི་གླེང་གཞིས་ཡིད་ཆེས་པར་བྱ་བའི་་་་
ཁྱད་པར་དང༌། རྗེས་འཇུག་བསྒྲུབ་པར་བྱ་བའི་ཁྱད་པར་གཉིས་སུ་མཉམ་
སྦྱོར་ལས་བ ཤད་དེ། ཆོ་འཕྲུལ་བཀོད་པའི་གླེང་གཞི་ཡིས། །འཇུག་པ་པོ་
རྣམས་ཡིད་ཆེས་མཛད། །རྗེས་འཇུག་བསྒྲུབ་པར་བྱ་བའི་ཆོས། །ཏིང་འཛིན་
ཡེ་ཤེས་གནས་ལ་སྦྱོར། །ཞེས་སོ། །དེ་ལས་དང་པོ་ནི། དེ་ཉིད་དུ། སྔོན་
བསྐལ་པ་བཟང་ལྡན་གྱི་དུས་དྲག་བྱེད་འདུལ་བའི་དོན་དུ་རིགས་དྲུག་པ་རྡོ་
རྗེ་སེམས་དཔའི་དཀྱིལ་འཁོར་སྤྲུལ་ཏེ་བཤད། སྔོན་བསྐལ་པ་གཟུང་དཀའི་
1085



དུས་དྲག་པོ་མུན་པའི་ཚོགས་ཅན་འདུལ་བའི་དོན་དུ་རྣམ་སྣང་། སྔོན་
བསྐལ་པ་དྲུག་འཛིན་གྱི་དུས་སུ་མ་ཏྲང་རུ་ཏྲ་འདུལ་བའི་དོན་དུ་ཧེ་རུ་ཀ །
སྔོན་བསྐལ་པ་བཅུད་ལྡན་གྱི་དུས་དྲག་བྱེད་མཐའ་ལ་གནས་པ་འདུལ་བའི་
དོན་དུ་པདྨ་གར་དབང་། སྔོན་བསྐལ་པ་མི་གནས་པ་ཞེས་བྱ་བའི་དུས་སྲིན་
པོ་དྲག་བྱེད་འཇུངས་པ་ཅན་འདུལ་བའི་དོན་དུ་རྡོ་རྗེ་ཉི་མ། སྔོན་བསྐལ་པ་
གཟི་ཆེན་སྣང་བའི་དུས་དྲག་བྱེད་ལྷ་ཚོགས་འཕྲུལ་འདུལ་བའི་གཉེན་པོར་
རྟ་མཆོག་རོལ་བའི་དཀྱིལ་འཁོར་སྤྲུལ་བཤད་མཛད་པར་གསུངས་སོ། །རྗེས་
འཇུག་བསྒྲུབ་པར་བྱ་བའི་ཁྱད་པར་ལ། བསྒྲུབ་བྱ་རིགས་དྲུག་ཏུ་འབྱེད་
པའི་ཁྱད་པར། དེ་བསྒྲུབ་པ་ལ་འཇུག་པའི་ཐབས་ཀྱི་ཁྱད་པར་གཉིས་ལས།
དང་པོ་ལ། སྒྲིབ་པ་དྲུག་གི་གཉེན་པོའི་དང་། གདུལ་བྱ་དྲུག་འདུལ་བའི་
དང་། སྐུ་དྲུག་གི་དང༌། རིགས་དྲུག་གི་དང༌། ཡེ་ཤེས་དྲུག་གི་དང་། འཕྲིན་
ལས་དྲུག་གི་ཁྱད་པར་དུ་མཉམ་སྦྱོར་དང་གུར་ལས་བཤད་དོ། །གཉིས་པ་
ཡང་། དབང་བསྐུར་བའི་དཀྱིལ་འཁོར་གྱི་དང༌། དཀྱིལ་འཁོར་མཆོད་པའི་
ཡོ་བྱད་ཀྱི་དང་། དབང་བསྐུར་ཞུ་བའི་ཡོན་གྱི་དང་། དབང་ཐོབ་ནས་ལྷ་
བསྒྲུབ་པའི་གནས་ཀྱི་དང༌། ལྷའི་མཚན་ཉིད་ཀྱི་དང༌། ལྷ་མཆོད་པའི་དང༌།
འཕྲིན་ལས་བསྒྲུབ་པའི་ཁྱད་པར་ཏེ། གུར་དང་། མཉམ་སྦྱོར་དང་། མངོན་
བརྗོད་བླ་མ་དང་། ཟླ་གསང་ཐིག་ལེ་རྣམས་ཀྱིས་བཤད་དོ། །ཕ་མ་གཉིས་
ཀར་ཡང་རིགས་དྲུག་ལས་སུམ་ཅུ་རྩ་དྲུག་དང་། རིགས་བརྒྱ་དང་། དེ་
ལས་ཕྱེ་བས་བགྲང་བ་དང་གཞལ་དུ་མེད་པར་སྤྲུལ་བཤད་མཛད་པས་རྒྱུད་
སྡེའང་བསམ་གྱིས་མི་ཁྱབ་པར་ཤེས་པར་བྱའོ། །གཉིས་པ་དེ་དྲང་དོན་དུ་
ཐབས་དང་ཤེས་རབ་གཉིས་སུ་བསྟན་པ་ནི། རྗོད་བྱེད་སྒྲའི། བརྗོད་བྱ་དོན་
1086



གྱི། གདུལ་བྱ་གང་ཟག་གི་ཁྱད་པར་གསུམ་གྱི་ཡིན་ལ། དེའི་དང་པོ་ནི།
འདི་སྐད་བདག་གིས་ཐོས་པ་ཞེས་ སོགས་ ཀྱིས་ ཐོག་དྲངས་པ་ནི་ཕ་རྒྱུད།
གསང་བ་མཆོག་གི་དགྱེས་པ་ན། །ཞེས་སོགས་ཀྱིས་ཐོག་དྲངས་པ་ནི་མ་རྒྱུད་
དེ། འདི་སྐད་བདག་གིས་ཞེས་བྱ་དང་། །དེ་རྗེས་ཐོས་པ་ཞེས་བྱ་སྟེ། །གཞན་
ཡང་དུས་ཞེས་བྱ་བ་ནི། །གཅིག་ན་ཞེས་བྱར་བཅས་པ་དང་། །དེ་ཡི་འོག་ཏུ་
གཞན་ཡང་ནི། །དེ་བཞིན་གཤེགས་པ་ཐམས་ཅད་དེ། །སྐུ་དང་གསུང་དང་
ཐུགས་རྡོ་རྗེ། །བཙུན་མོའི་བྷ་ག་རྣམས་ལ་འདིར། །བཅོམ་ལྡན་འདས་ནི་
བཞུགས་སོ་ཞེས། །རྣལ་འབྱོར་རྒྱུད་ལ་རབ་ཏུ་གྲགས། །གསང་བ་མཆོག་གི་
དགྱེས་པ་ན། །ཐམས་ཅད་བདག་ཉིད་རྟག་ཏུ་བཞུགས། །མཁའ་འགྲོ་ཀུན་
དངོས་སེམས་དཔའ་ནི། །རྡོ་རྗེ་སེམས་དཔའ་བདེ་བའི་མཆོག །ཅེས་བྱར་
གཞན་དུ་བསྟན་པ་དག །ཐོག་མ་ཐ་མར་གནས་པའི་ཚིག །རྣལ་འབྱོར་མ་
རྒྱུད་དུ་བསྟན་ཏེ། །ཞེས་གསང་བའི་དེ་ཁོ་ན་ཉིད་གསལ་བ་ལས་བཤད་དོ། །
བརྗོད་བྱ་དོན་གྱི་ཁྱད་པར་ལའང་དེ་ཁོ་ན་ཉིད། བསྐྱེད་རིམ། རྫོགས་རིམ།
རྣམ་དག་གི་ཁྱད་པར་བཞི་ཡོད་པའི་དང་པོ་ནི། རྣལ་འབྱོར་བླ་ན་མེད་པའི་
རྒྱུད་ཀྱི་དོན་ལ་འཇུག་པ་ལས། དེའང་རྒྱ་ཆེ་བའི་དེ་ཁོ་ན་ཉིད་གང་དུ་གཙོ་
བོར་སྟོན་པའི་རྒྱུད་ནི་ཐབས་ཀྱི་རྒྱུད་དོ། །གང་དུ་ཟབ་པ་ཉིད་གཙོ་བོར་
བྱས་ཏེ་སྟོན་པ་ནི་ཤེས་རབ་ཀྱི་རྒྱུད་དོ། །ཞེས་སོ། །ཡང་བསྐྱེད་རིམ་གྱི་དེ་
ཉིད་སྟོན་པས་ཕ་རྒྱུད། རྫོགས་རིམ་གྱི་དེ་ཉིད་སྟོན་པས་མ་རྒྱུད་དེ་གསང་
བའི་དེ་ཁོ་ན་ཉིད་གསལ་བ་ལས་བཤད་དེ། བསྐྱེད་དང་རྫོགས་བྱུང་རིམ་པ་
ཡིས། །རྣལ་འབྱོར་བསྐྱེད་པར་བསྟན་པ་སྟེ། །རྫོགས་པ་རྣལ་འབྱོར་མ་རུ་
བརྗོད། །ཅེས་སོ། །གཉིས་པ་བསྐྱེད་རིམ་གྱི་ཁྱད་པར་ནི། འབྱུང་བ་རིམ་
1087



བརྩེགས་ཞུ་བ་ལས་རྡོ་རྗེའི་སའམ་གཞལ་ཡས་ཁང་བསྐྱེད་པ་ནི་ཐབས་རྒྱུད།
འབྱུང་བ་རིམ་བརྩེགས་རི་རབ་དང་བཅས་པའི་སྟེང་དུ་གཞལ་གཡས་ཁང་
བསྐྱེད་པ་ཤེས་རབ་ཀྱི་རྒྱུད་དེ། དྲི་མེད་འོད་ལས། ཐབས་ཀྱི་རྒྱུད་ལས་འདི་
ཉིད་ཀྱི་ཁང་པ་བརྩེགས་པ་ལ་སོགས་པ་བྱ་སྟེ། འདིར་ལྷུན་པོའི་སྟེང་དུ་
དཀྱིལ་འཁོར་དུ་ནི་མི་འགྱུར་རོ་ཞེས་པ་དང་། ཡེ་ལེ་ལས། དེ་ནས་ཆོས་
འབྱུང་ནམ་མཁའི་ཁམས་ཀྱི་རང་བཞིན་བསྒོམ་པར་བྱ་སྟེ། དེའི་དབུས་སུ་
ཧཱུྃ་ཡིག་ཡོངས་སུ་གྱུར་པ་ལས་རྡོ་རྗེའི་སའོ། །ཡང་ན་ཤེས་རབ་ཀྱི་རྒྱུད་ཀྱི་
དགོངས་པས་རླུང་ལ་སོགས་པའི་དཀྱིལ་འཁོར་རྣམས་དང་། ལྷུན་པོའི་སྟེང་
དུ་ཁང་པ་བརྩེགས་པའམ་རྡོ་རྗེའི་གུར་རོ། །ཞེས་གསུངས་སོ། །ཡང་ཡེ་ཤེས་
དགུག་གཞུག་ལ་སོགས་པའི་ལས་ཐམས་ཅད་ལ་རྣལ་འབྱོར་མ་རྣམས་རྒྱུ་་་་་
ཞིང་ཐབས་མི་གཡོ་བར་གནས་པས་ཤེས་རབ་ཀྱི་རྒྱུད། ཐབས་གཡོ་ཞིང་
ཤེས་རབ་མི་གཡོ་བར་གནས་པ་ཐབས་རྒྱུད་དེ། ཡེ་ལེ་ལས། ཀུན་རྫོབ་ཀྱི་
གང་དུ་རྣལ་འབྱོར་མ་རྣམས་ཡང་དག་པར་རྒྱུ་ཞིང་གཙོ་བོ་མི་གཡོ་བ་དེ་ནི་
རྣལ་འབྱོར་གྱི་རྒྱུད་དོ། །གང་དུ་ཐབས་ཡང་དག་པར་རྒྱུ་ཞིང་ཤེས་རབ་མི་
གཡོ་བ་དེ་ནི་ཐབས་ཀྱི་རྒྱུད་དོ། །ཞེས་པ་དང་། རྡོ་རྗེ་སྙིང་འགྲེལ་ལས་ཀྱང་།
གང་དུ་ཐབས་ནི་ལེགས་གནས་ཤིང་། །རྣལ་འབྱོར་མ་རྣམས་ཀུན་སྤྱོད་པ། །
ཀུན་རྫོབ་རྣལ་འབྱོར་མ་རྒྱུད་དུ། །བྱིས་པ་རྣམས་ལ་བདག་གིས་བསྟན། །
གང་དུ་ཐབས་ནི་འཕོ་བྱེད་ཅིང་། །ཤེས་རབ་ཡང་དག་གནས་འགྱུར་བ། །
ཐབས་ཀྱི་རྒྱུད་ཉིད་དུ་ནི་བཤད། །ཇི་ལྟར་དེ་ལྟར་ཀུན་རྫོབ་ཏུའོ། །ཞེས་སོ། །
ཡང་ཉིན་མཚན་མཉམ་པ་དག་པས་ཡབ་ཡུམ་ཞལ་ཕྱག་མཉམ་པ་ནི་ཐབས་
རྒྱུད། སྔ་ཕྱིའི་ཐུན་མཚམས་དག་པས་ཡབ་ཡུམ་ཞལ་ཕྱག་མི་མཉམ་པ་ནི་
--
1088



ཤེས་རབ་ཀྱི་རྒྱུད་དེ། ཡེ་ལེ་ལས། དེ་བཞིན་སྔ་མ་དང་ཕྱི་མའི་ཐུན་མཚམས་
ནི་རྣལ་འབྱོར་མའི་རྒྱུད་ཀྱིས་འཁྱུད་པ་སྟེ། ཞལ་གཅིག་དང་ཕྱག་བཞི་པ་
དག་གམ། ཞལ་གཅིག་པ་ལ་སོགས་པ་དག་དང་། ཞལ་བརྒྱད་པ་ལ་སོགས་
པ་དག་གིས་མི་མཉམ་པ་དང་མཉམ་པ་སྙོམས་པར་ཞུགས་པ་ལས་སོ། །རྣལ་
འབྱོར་གྱི་རྒྱུད་ལ་ཞལ་དང་ཕྱག་མཉམ་པ་དག་གིས་འཁྱུད་པ་ནི་ཉིན་མོ་་་་་་
དང་མཚན་མོ་མཉམ་པའི་དུས་ལའོ་ཞེས་པ་དུས་ཀྱི་ཁྱད་པར་གྱི་ངེས་པའོ། །
ཞེས་སོ། །ཡང་ལྷ་གཙོ་འཁོར་ཕལ་ཆེ་བ་བཞུགས་པ་ནི་ཕ་རྒྱུད། བཞེངས་པ་
ནི་མ་རྒྱུད་དེ། དྲི་མེད་འོད་ལས། དེའི་ཚེ་བཅོམ་ལྡན་འདས་བཞུགས་པའང་
དཔལ་གསང་བ་འདུས་པ་ལྟ་བུར་འགྱུར་རོ། །འདི་སྐྱོན་མེད་པ་ཉིད་དེ།
རིགས་མེད་པ་ཉིད་ཀྱི་ཕྱིར་རོ་ཞེས་པའི་རྩོད་ལན་གྱི་ཤུགས་ལས་བསྟན་ནོ། །
རྣལ་འབྱོར་བླ་ན་མེད་པའི་རྒྱུད་ཀྱི་དོན་ལ་འཇུག་པ་ལས། གང་དུ་འཇིག་
རྟེན་དང་རྗེས་སུ་མཐུན་པའི་ལྷའི་རྣམ་པ་སྟོན་པ་ནི་ཐབས་ཀྱི་རྒྱུད་དོ། །
གང་དུ་འཇིག་རྟེན་དང་འགལ་བའི་ལྷའི་རྣམ་པ་སྟོན་པ་ནི་ཤེས་རབ་ཀྱི་
རྒྱུད་ཅེས་གསུངས་པ་འདི་ཤེས་བྱེད་དུ་བྱས་ནས་ལྷའི་རུས་རྒྱན་ཡོད་མེད་ལ་
སོགས་པའི་ཁྱད་པར་འབྱེད་པའང་རིགས་པ་ཙམ་མོ། །གསུམ་པ་རྫོགས་
རིམ་གྱི་ཁྱད་པར་ནི། ཤེས་རབ་ཀྱི་ཕ་རོལ་ཏུ་ཕྱིན་པའི་ཐབས་རྒྱ་ཆེན་པོ་ལ་
སྦྱོར་བས་དེ་ཁོ་ན་ཉིད་ལ་འཇུག་པ་སྟོན་པ་མ་རྒྱུད། རང་བྱིན་བརླབ་དང་
མངོན་པར་བྱང་ཆུབ་པའི་རིམ་པ་གཙོ་བོར་སྟོན་པ་ལ་ཕ་རྒྱུད་དེ། གུར་ལས།
བཅོམ་ལྡན་འདས་ཇི་ལྟར་ན་རྣལ་འབྱོར་མའི་རྒྱུད་ཀྱི་མཚན་དུ་རབ་ཏུ་
འཇུག་པ་ལགས། རྡོ་རྗེ་འཛིན་གྱིས་གསུངས་པ། ཤེས་རབ་ཕ་རོལ་ཕྱིན་པའི་
ཐབས། །འདི་ནི་རྣལ་འབྱོར་མར་བརྗོད་དེ། །ཕྱག་རྒྱ་ཆེན་པོར་རབ་སྦྱོར་
-
----
-
1089
.



བས། །གང་ཕྱིར་དེ་ཉིད་ལ་འཇུག་པ། །རྣལ་འབྱོར་མ་ཡི་རྒྱུད་བཞེད་དེ། །
མཁའ་འགྲོ་མ་ནི་རྡོ་རྗེ་གུར། །ཕ་རོལ་ཕྱིན་པ་ཀུན་གྱི་ཐབས། །བསམ་གཏན་
ཙམ་གྱིས་འགྲུབ་པར་འགྱུར། །ཞེས་དང༌། མཁའ་འགྲོ་རྒྱ་མཚོར། རྣལ་
འབྱོར་རྣམས་ལ་རྒྱུད་རྒྱལ་དུ། །དེ་དང་དེ་ཡི་ཆོག་དབྱེ་ཞེས། །འོད་གསལ་སྒྱུ་
མ་བདག་གིས་ནི། །སྒྱུ་མའི་འཇིག་རྟེན་ལ་བཤད་དོ། །ཞེས་དང་། སྒྲོན་
གསལ་ལས། བདག་བྱིན་བརླབས་ཆེན་མ་གཏོགས་པ། །འཇིག་རྟེན་གཞན་
དག་འདི་ན་མེད། །མེ་ཡིས་སྦྱངས་པའི་ནོར་བུ་བཞིན། །རང་བཞིན་འོད་
གསལ་རྣམ་པར་དང༌། །དཔལ་ལྡན་འདུས་པ་ཡོངས་གསལ་བའི། །བཞུགས་
པའི་ཚིག་དོན་འདི་དང་ནི། །ཞེས་པས་སོ། །ཡང་རྩ་དང་རླུང་གི་དེ་ཉིད་
གཙོ་བོར་སྟོན་པ་ནི་མ་རྒྱུད་དང་ཕ་རྒྱུད་དེ། ནཱ་རོ་པས། ཐབས་ཀྱི་རྒྱལ་པོ་
ཕ་རྒྱུད་དང་། ཤེས་རབ་ཀྱི་རྒྱལ་པོ་མ་རྒྱུད་ནས། གདམས་ངག་གི་རྒྱལ་པོ་རྩ་
རླུང་སྟོན། ཞེས་དང་། ཞལ་ལུང་གི་འགྲེལ་པ་ལས། རྣལ་འབྱོར་བླ་ན་མེད་
པའི་རྒྱུད་རྣམས་ཀྱི་མན་ངག་སྟེ། མཁའ་འགྲོ་མའི་རྒྱུད་རྣམས་ཀྱི་རྩ་གཙོ་
བོར་བྱེད་པའི་རྒྱུད་དེ་དེས་རྟོགས་པའོ། །རྣལ་འབྱོར་ཐབས་གཙོ་བོར་བྱེད་
པའི་རྒྱུད་ནི་རླུང་གི་དེ་ཉིད་གཙོ་བས་དེས་རྟོགས་པར་བྱེད་པའོ། །ཞེས་སོ། །
རྣམ་པར་དག་པའི་ཁྱད་པར་ནི། རྣལ་འབྱོར་བླ་ན་མེད་པའི་རྒྱུད་ཀྱི་དོན་ལ་
འཇུག་པ་ལས། གང་དུ་ཕྱི་ནང་གི་ཕུང་པོ་དང་། ཁམས་དང་། སྐྱེ་མཆེད་ཀྱི་
རྣམ་པར་དག་པའི་ལྷ་སྟོན་པ་ནི་ཐབས་ཀྱི་རྒྱུད་དེ། གང་དུ་ཕྱི་ནང་གི་རྩ་
དང་བྱང་ཆུབ་ཀྱི་སེམས་རྣམ་པར་དག་པའི་ལྷ་སྟོན་པ་ཤེས་རབ་ཀྱི་རྒྱུད་
དོ། །ཞེས་གསུངས་ཤིང༌། དྲི་མེད་འོད་ལས། འཇིག་རྟེན་གྱི་ཀུན་རྫོབ་ཏུ་མེ་
ལོང་ལྟ་བུའི་ཡེ་ཤེས་ལ་སོགས་པས་དབྱེ་བས་ཕུང་པོ་དང་ཁམས་རྣམ་པར་་་་
1090



དག་པ་ལས་ཐབས་ཤེས་རབ་ཀྱི་ཕྱོགས་སུ་དབང་པོ་རྟུལ་པོའི་སེམས་ཅན་གྱི་
བསམ་པའི་དབང་གིས་དེ་བཞིན་གཤེགས་པས་གསུངས་སོ། །ཞེས་སོ། །
གསུམ་པ་གདུལ་བྱ་གང་ཟག་གི་ཁྱད་པར་ནི། སྐྱེས་པ་འདུལ་བ་ལ་ཕ་རྒྱུད།
བུད་མེད་འདུལ་བའི་དོན་དུ་མ་རྒྱུད་དེ། གུར་ལས། སྐྱེས་བུ་འདུལ་བར་
མཛད་དོན་དུ། །རྣལ་འབྱོར་རྒྱུད་རྣམས་རབ་བཤད་ལ། །བཙུན་མོ་རྣམས་
ནི་བསྡུ་བའི་ཕྱིར། །རྣལ་འབྱོར་མ་ཡི་རྒྱུད་རབ་བཤད། །ཅེས་དང་། གཞན་
རང་སྡེ་དང་། གཞན་སྡེ་དག་ལྷ་ཕོ་མོ་ཤས་ཆེ་ཆུང་གིས་འབྱེད་པའང་། རྣལ་
འབྱོར་བླ་ན་མེད་པའི་རྒྱུད་ཀྱི་དོན་ལ་འཇུག་པ་ལས། གང་དུ་སྐྱེས་པ་དང་
རང་གི་སྡེ་བ་འདུལ་བའི་ཕྱིར་ལྷ་ཕོའི་རྣམ་པ་མང་བར་སྟོན་པ་ནི་ཐབས་ཀྱི་
རྒྱུད་དོ། །གང་དུ་བུད་མེད་དང་ཕྱི་རོལ་མུ་སྟེགས་ཅན་འདུལ་བའི་ཕྱིར་དེ་
དག་དང་རྗེས་སུ་མཐུན་པའི་ལྷ་མོའི་རྣམ་པ་མང་བའི་དཀྱིལ་འཁོར་སྟོན་པ་
ནི་ཤེས་རབ་ཀྱི་རྒྱུད་དོ། །ཞེས་སོ། །རྒྱལ་བའི་དབང་པོས། ལུས་དང་བསམ་
པའི་དབྱེ་བས་འབྱེད་པར་གསུངས་ལ། ཁྱད་པར་དེ་དག་ཤས་ཆེ་བའི་
ཕྱོགས་རེ་རེ་བ་མཚོན་ནས་བསྟན་པ་ཙམ་ཡིན་ནོ། །གཞན་སྟོན་པ་དང་། ཞུ་
པ་པོ་དང་། སྡུད་པ་པོའི་ཁྱད་པར་ཕྱེ་བའི་འབྱེད་ཆོས་དག་ནི་ལུང་གིས་
དངོས་སུ་ཟིན་པར་མི་སྣང་བས་བཞག་གོ །བཞི་པ་ངེས་དོན་དུ་ཐམས་ཅད་
གཉིས་མེད་ཀྱི་རྒྱུད་དུ་བསྟན་པ་ནི། དེ་ལྟར་དམན་པ་ལ་མོས་པ་རྣམས་དྲང་
བའི་དོན་དུ་ཐབས་ཤེས་རབ་ཀྱི་རྒྱུད་སོ་སོར་ཕྱེ་ནས་གསུངས་ཀྱི། ངེས་པའི་
དོན་དུ་ཐམས་ཅད་ཐབས་ཤེས་རབ་གཉིས་སུ་མེད་པའི་རྒྱུད་ཡིན་ཏེ། རྣལ་
འབྱོར་གྱི་གོ་དོན་ཐབས་ཤེས་རབ་གཉིས་མེད་དུ་སྦྱོར་བ་ཡིན་ལ། དེ་ཕ་རྒྱུད་
མ་རྒྱུད་གཉིས་ཀའི་བརྗོད་བྱ་ཡིན་པའི་ཕྱིར་ཏེ། འདུས་པ་ཕྱི་མ་ལས་ཐབས་
1091



དང་ཤེས་རབ་སྙོམས་འཇུག་པ། །རྣལ་འབྱོར་ཞེས་ནི་བཤད་པ་ཡིན། །གང་
གི་དངོས་མེད་ཤེས་རབ་སྟེ། །ཐབས་ནི་དངོས་པོའི་མཚན་ཉིད་དོ། །ཞེས་
བཤད་ཅིང་། ཀྱེའི་རྡོ་རྗེ་ལས། ཧེ་ཡི་སྙིང་རྗེ་ཆེན་པོ་སྟེ། །བཛྲའང་ཤེས་རབ་
བརྗོད་པར་བྱ། །ཐབས་དང་ཤེས་རབ་བདག་ཉིད་རྒྱུད། །དེ་ནི་ང་ཡིས་
བཤད་ཀྱིས་ཉོན། །ཞེས་གསུངས་ཤིང༌། བདེ་མཆོག་ཉུང་ངུའི་རྒྱུད་ལས་
ཀྱང་། ཤེས་རབ་ཐབས་ཀྱི་ཀུན་སྦྱོར་བཞིན། །སྔགས་བཟླས་བསམ་གཏན་ལ་
སོགས་ལྡན། །སྦྱོར་ཉིད་ཆོ་གའི་ཡེ་ཤེས་ནི། །རྒྱུད་ལས་གསུངས་པ་མཉན་
པར་གྱིས། །ཞེས་གསུངས་ལ། དུས་འཁོར་རྩ་རྒྱུད་ལས་ཀྱང་། རྣལ་འབྱོར་
ཐབས་ཀྱི་ལུས་ཀྱི་མིན། །ཤེས་རབ་གཅིག་པུས་འགྱུར་མ་ཡིན། །ཐབས་དང་
ཤེས་རབ་སྙོམས་འཇུག་པ། །དེ་བཞིན་གཤེགས་པས་རྣལ་འབྱོར་གསུངས། །
ཞེས་དང༌། རྡོ་རྗེ་སྙིང་འགྲེལ་ལས། ཤེས་རབ་ཐབས་ཀྱི་བདག་ཉིད་རྒྱུད། །
རྣལ་འབྱོར་རྒྱུད་དུ་བརྗོད་པར་བྱ། །རྣལ་འབྱོར་ཐབས་ཀྱི་སྒྲ་ཡིས་ནི། །ཤེས་
རབ་སྒྲས་ཀྱང་འགྱུར་བ་མིན། །འདི་ནི་རྣལ་འབྱོར་རྒྱུད་ཅེས་བྱ། །ཀྱེ་ཡི་རྡོ་
རྗེ་གཉིས་རྟོག་མེད། །འདུས་པ་ལ་སོགས་ཐམས་ཅད་རྣམས། །ཤེས་རབ་
ཐབས་ཀྱི་བདག་ཉིད་ངེས། ་ །ཐམས་ཅད་རྣལ་འབྱོར་རྒྱུད་ཡིན་ཏེ། །ཤེས་
རབ་ཐབས་ཀྱི་མིང་རྣམས་ཀྱིས། །ཞེས་གསུངས་ཤིང༌། དྲི་མེད་འོད་ལས་
ཀྱང་། རང་གི་ངོ་བོས་ནི་ཐམས་ཅད་ཤེས་རབ་དང་ཐབས་ཀྱི་བདག་ཉིད་
ཅན་རྣལ་འབྱོར་གྱི་རྒྱུད་ཉིད་དོ། །ཞེས་པ་དང༌། དེའི་ཕྱིར་རྒྱུད་གང་
ལ་ཐབས་དང་ཤེས་རབ་ཀྱི་བརྗོད་པར་བྱ་བ་ཡོང་བའི་རྒྱུད་དེ་ནི་དོན་དམ་
པར་ཤེས་རབ་ཀྱི་རྒྱུད་ཀྱང་མ་ཡིན་ལ། ཐབས་ཀྱི་རྒྱུད་ཀྱང་མ་ཡིན་ནོ། །ཞེས་
གསུངས་སོ། །དེ་བས་དྲང་དོན་དུ་ཀྱེའི་རྡོ་རྗེ་དང་དུས་ཀྱི་འཁོར་ལོའང་མ་
1092



རྒྱུད་དུ་བཤད། ངེས་པའི་དོན་དུ་ཕ་མའི་རྒྱུད་ཐམས་ཅད་གཉིས་མེད་ཀྱི་
རྒྱུད་དུ་བཤད་པའི་འོད་དཀར་འདིས་རིས་མེད་པ་ལ་རིས་སུ་ཕྱེ་ནས་ཀྱེའི་
རྡོ་རྗེ་དང་དུས་འཁོར་ནི་གཉིས་མེད་ཀྱི་རྒྱུད། གཞན་དག་ནི་ཕ་དང་མ་ལ་
སོགས་པའོ་སྙམ་སེམས་པ་དང་། ཟབ་པ་གཉིས་སུ་མེད་པའི་རྒྱུད་ཀྱེའི་རྡོ་རྗེ་
དང་། རྒྱ་ཆེ་བ་གཉིས་སུ་མེད་པའི་རྒྱུད་དུས་ཀྱི་འཁོར་ལོ་ཞེས་སྤྱི་བརྟོལ་དུ་
སྨྲས་པའི་མུན་པར་བརྡེག་འཆོས་པ་དག་ཕྱིན་ཆད་དབུགས་ཕྱིན་པར་གྱུར་
ཅིག བཞི་པ་གཞུང་རྣམ་པར་གཞག་པ་ནི། ཡེ་ཤེས་རྡོ་རྗེ་ཀུན་ལས་བཏུས་
པའི་རྒྱུད་ལས། རྣལ་འབྱོར་ཆེན་པོའི་རྒྱུད་ཀྱི་མིང་སྟོང་ཕྲག་བཅུ་གཉིས་
ཞེས་བྱ་སྟེ། རྒྱས་པར་བྱས་ནས་གྲངས་མེད་དོ། །གཉིས་ཀའི་རྒྱུད་སྟོང་ཕྲག་
དྲུག་གོ །སྤྱོད་པའི་རྒྱུད་སྟོང་ཕྲག་བརྒྱད་དོ། །བྱ་བའི་རྒྱུད་སྟོང་ཕྲག་
བཞིའོ། །ཞེས་གསུངས་པ་དང་། སྡོམ་འབྱུང་ལས། རྣལ་འབྱོར་རྒྱུད་རྣམས་
ཀྱི་ནི་ཚད། །བྱེ་བ་ཕྲག་ནི་དྲུག་ཏུ་ངེས། །དེ་བཞིན་རྣལ་འབྱོར་མ་རྒྱུད་
གྲངས། །བྱེ་བ་ཕྲག་ནི་བཅུ་དྲུག་གྲགས། །ཞེས་གསུངས་ཤིང་། སངས་རྒྱས་
ཐོད་པར་ཡང་དེ་དང་འདྲ་བར་གསུངས་པ་ལ། ས་ར་ཧས། རྣལ་འབྱོར་
རྒྱུད་ལ་ནི་བྱེ་བ་ཕྲག་དྲུག་ཉིད་དོ་ཞེས་བྱ་བ་ནི་རྣལ་འབྱོར་གྱི་རྒྱུད་རྣམ་པ་་་་
དྲུག་ལའོ། །རྣལ་འབྱོར་མའི་རྒྱུད་ལ་ནི་བྱེ་བ་ཕྲག་བཅུ་དྲུག་ཉིད་དོ་ཞེས་པ་
ནི་རྣལ་འབྱོར་མའི་རྒྱུད་རྣམ་པ་བཅུ་དྲུག་ལའོ། །ཞེས་རྣལ་འབྱོར་རྒྱུད་སྡེ་
རྣམ་པ་དྲུག་དང་། རྣལ་འབྱོར་མའི་རྒྱུད་སྡེ་བཅུ་དྲུག་ཏུ་ཕྱེ་ནས་རེ་རེ་ལ་བྱེ་
བ་ཕྲག་རེ་རེར་འབྱེད་པའི་ཚུལ་ཅིག་གསུངས་ལ། དེ་དག་ཀྱང་རྒྱུད་ཀྱི་མིང་
སོ་སོ་བའི་གྲངས་ཡིན་གྱི་བློ་ཀའི་གྲངས་གཟུང་བ་ནི་མ་ཡིན་ནོ། །གཞན་
ཡང་རྡོ་རྗེ་སྙིང་པོ་རྒྱན་གྱི་རྒྱུད་ལས། གསང་བ་འདུས་པ་སྟོང་ཕྲག་གཅིག །
1 093



ཅེས་བྱ་བ་ལ་སོགས་པ་ནི། རྣལ་འབྱོར་ཕའི་རྒྱུད་བྱེ་བ་ཕྲག་དྲུག་ཡོད་པ་
རྣམས་རྣམ་པར་འབྱེད་པའི་དོན་དུ་གསུངས་ལ། གུར་ལས། མཁའ་འགྲོ་
བདེ་དང་རྒྱ་མཚོ་བདེ་དང་ནམ་མཁའ་དང༌། །གསེར་གྱི་ཆར་པ་དང་ནི་
དགའ་ཆེན་ཟ་ནུས་དང་། །བདེ་ཆེན་དགྱེས་པ་དང་ནི་གསང་བ་ཡིད་བདེ་
དང༌། །རྒྱུད་སྡེ་རྣམས་ལ་ཕན་པའི་རྡོ་རྗེ་མཁའ་འགྲོ་དང་། །སངས་རྒྱས་
ཐམས་ཅད་དགྱེས་པའི་རྡོ་རྗེའི་དཀྱིལ་འཁོར་དང་། །གསང་བའི་མཛོད་
དང་རྡོ་རྗེ་བདུད་རྩི་ལས་བྱུང་བ། ་ །འཁོར་ལོ་བདེ་མཆོག་གུར་དང་ཕུན་
སུམ་ཚོགས་པ་རྣམས། །རྣལ་འབྱོར་མ་ཡི་རྒྱུད་ནི་དྲུག་པར་གྲགས་པ་ཡིན། །
ཞེས་པས་རྣམ་གྲངས་བཅུ་གསུམ་གསུངས་པ་འདི་ནི་མའི་རྒྱུད་བྱེ་བ་ཕྲག་་་་
བཅུ་དྲུག་པ་རྣམ་པར་འབྱེད་པའི་དང་། ཡང་གསལ་བྱེད་སོ་དྲུག་དག་པས་
ཕ་རྒྱུད། དབྱངས་སོ་དྲུག་དག་པས་མ་རྒྱུད་སོ་དྲུག་ཏུ་དུས་འཁོར་བསྡུས་
རྒྱུད་ལས་བཤད་དེ། སོགས་ཡི་གེ་སུམ་ཅུ་ཧ་ཡ་ར་ཝ་ལར་ལྡན་ཀླུ་དང་
བཅས་པ་སུམ་ཅུ་རྩ་དྲུག་ཉིད། །དབྱངས་ཀྱི་རྣམ་པར་འགྱུར་བས་ཕྱེ་བ་རོ་
ཡིས་བསྒྱུར་བའི་རོ་ནི་འཁོར་ལོའི་མགོན་པོ་རྣམས་སུ་འགྱུར། །སྐུ་ནི་གཉིས་
པོ་ངེས་པ་ཅིག་གི་འཁོར་དང་བཅས་པ་གཉིས་ནི་ཤེས་རབ་དག་གིས་འཁྱུད་
པར་འགྱུར། །ལྔ་ཡི་བདག་ཉིད་ལྔ་ཡི་འགྱུར་ཏེ་འཁོར་དང་བཅས་པ་དགུ་ནི་
འཁོར་ལོའི་མགོན་པོ་དགུ་བདག་ཉིད། །དབྱངས་ཀྱི་གྲངས་ནི་བདག་ཉིད་
བཅུ་གསུམ་དགུ་དང་ཕྱོགས་རྣམས་ཀྱིས་ཀྱང་སུམ་ཅུ་རྩ་དྲུག་བདག་ཉིད་
དེ། །ཡ་ལ་སོགས་པ་རྣམས་ཀྱི་སྒོ་སྐྱོང་མཐའ་དག་ཚོགས་ཀྱི་རིགས་ནི་ལྷག་
མའི་དབྱངས་རྣམས་ཉིད་ཀྱིས་སོ། །ཁྲོ་བོ་དྲུག་ཏུ་ཧ་སོགས་ཀྱིས་འགྱུར་
རང་རིག་ཕྱོགས་སུ་གནས་རྣམས་རླུང་གི་དབྱངས་སོགས་དབྱེ་བ་ཡིས། །
1094



-
----
སོ་སོར་ཡི་གེའི་དབྱེ་བ་རྣམས་ཀྱི་རོ་ཡིས་བསྒྱུར་བའི་རོ་ནི་རྣལ་འབྱོར་མ་་་་་
དང་རྣལ་འབྱོར་རྒྱུད། །ཅེས་སོ། །ཡང་སྒྲོན་གསལ་དུ། གསལ་བྱེད་
སུམ་ཅུ་རྩ་གསུམ་མིང་གི་མཐའ་ཅན་གྱི་རྒྱུད་སྡེ་ཐམས་ཅད་ཀྱི་རྩ་བར་གྱུར་
པའི་དཔལ་འདུས་པ་ནི་རྩ་བའི་རྒྱུད་ཡིན་ལ། རྒྱུད་གཞན་ཐམས་ཅད་ནི་དེ་
ལས་གྱེས་པའི་ཡན་ལག་ལྟ་བུ་ཡིན་ནོ། །ཞེས་ཀྱང་གསུངས་སོ། །དེ་དག་ཅི་
རིགས་པ་བོད་ན་འགྱུར་སྣང་ཞིང་། ཕལ་ཆེར་མི་སྣང་ལ། སྔར་འགྱུར་བའི་
དཀར་ཆག་ལ་ཡོད་པའང་ད་ལྟ་མི་སྣང་ངོ་ཞེས་བུ་སྟོན་གསུང་ངོ་། །དེ་ལྟར་
བཤད་པའི་བྱ་བའི་རྒྱུད་དེ་ལའང་། བྱ་བ་སོ་སོའི་རྒྱུད་དང་། སྤྱིའི་རྒྱུད་
གཉིས། དང་པོ་ལ། རིགས་དྲུག་ལས། དེ་བཞིན་གཤེགས་པའི་རིགས་
ལའང་། དམ་ཚིག་གསུམ་བཀོད་པ་ལ་སོགས་པ་རིགས་ཀྱི་གཙོ་བོའི་རྒྱུད་
དང༌། འཇམ་དཔལ་རྩ་རྒྱུད་ལ་སོགས་པ་རིགས་ཀྱི་བདག་པོའི་དང་།
དབང་བསྐུར་བའི་གཟུངས་ལ་སོགས་པ་རིགས་ཀྱི་ཡུམ་གྱི་དང་། གདུགས་
དཀར་མོ་ཅན་ལ་སོགས་པ་གཙུག་ཏོར་གྱི་དང་། ཁྲོ་བོ་རྣམ་པར་རྒྱལ་བའི་
རྟོག་པའི་གསང་རྒྱུད་ལ་སོགས་པ་རིགས་ཀྱི་ཁྲོ་བོ་ཁྲོ་མོའི་དང་། སྒོ་བཟང་
པོའི་གཟུངས་ལ་སོགས་པ་རིགས་ཀྱི་ཕོ་ཉ་མོའི་དང་། སྤྱན་རས་གཟིགས་ཀྱི་
མཚན་བརྒྱ་རྩ་བརྒྱད་པའི་གཟུངས་སྔགས་ལ་སོགས་པ་དེ་བཞིན་གཤེགས་་་
པའི་རིགས་སུ་འདུས་པའི་བྱང་སེམས་ཀྱི་དང་། མདོ་ཆེན་པོ་འདུས་པ་
ཆེན་པོའི་མདོ་ལ་སོགས་པ་གནས་གཙང་གི་ལྷའི་རྒྱུད་དེ་བརྒྱད་དུ་རྣམ་པར་
གཞག་གོ །གཉིས་པ་པདྨའི་རིགས་ལའང༌། ཚེ་དང་ཡེ་ཤེས་དཔག་ཏུ་མེད་
པའི་མདོ་ལ་སོགས་པ་རིགས་ཀྱི་གཙོ་བོའི་དང་། སྤྱན་རས་གཟིགས་ཀྱི་རྩ་
རྒྱུད་པདྨའི་དྲ་བ་ལ་སོགས་པ་རིགས་ཀྱི་བདག་པོའི་དང་། སྒྲོལ་མ་ལས་སྣ་
1095



ཚོགས་པའི་རྒྱུད་ལ་སོགས་པ་རིགས་ཀྱི་ཡུམ་གྱི་དང་། རྟ་མགྲིན་གྱི་རྒྱུད་ཆེན་
པོ་དཔལ་སྡོམ་པ་ལ་སོགས་པ་རིགས་ཀྱི་ཁྲོ་བོ་ཁྲོ་མོའི་དང་། ཕྱིར་བཟློག་
པ་སྟོབས་ཆེན་གྱི་གཟུངས་ལ་སོགས་པ་རིགས་ཀྱི་བཀའ་ཉན་ཕོ་མོའི་རྒྱུད་དེ་
ལྔར་བཞག་གོ །གསུམ་པ་རྡོ་རྗེའི་རིགས་ལའང་། ལས་ཀྱི་སྒྲིབ་པ་ཐམས་
ཅད་རྣམ་པར་སྦྱོང་པ་ཞེས་བྱ་བ་མི་འཁྲུགས་པའི་གཟུངས་ལྟ་བུ་རིགས་ཀྱི་་
གཙོ་བོའི་རྒྱུད་དང༌། རིག་པ་མཆོག་ལ་སོགས་པ་རིགས་ཀྱི་བདག་པོའི་དང་།
རྡོ་རྗེ་མི་ཕམ་པ་མེ་ལྟར་རབ་ཏུ་རྨོངས་བྱེད་ཀྱི་གཟུངས་ལ་སོགས་པ་རིགས་
ཀྱི་ཡུམ་གྱི་དང་། བདུད་རྩི་ཐབས་སྦྱོར་གྱི་སྙིང་པོ་བཞི་པའི་གཟུངས་ལ་
སོགས་པ་རིགས་ཀྱི་ཁྲོ་བོ་ཁྲོ་མོའི་དང༌། སྟོབས་པོ་ཆེའི་གཟུངས་ལ་སོགས་
པ་རིགས་ཀྱི་ཕོ་ཉ་དང་ཕྱག་བརྙན་ཕོ་མོའི་རྒྱུད་དེ་ལྟར་བཤད་དོ། །ནོར་
བུ་བཟང་པོའི་གཟུངས་ལ་སོགས་པ་ནོར་ཅན་གྱི་རྒྱུད་དང༌། མེ་ཁ་ལའི་
གཟུངས་ལ་སོགས་པ་ལྔས་རྩེན་གྱི་རྒྱུད་དང་། རིག་སྔགས་ཀྱི་རྒྱལ་པོ་
དབུགས་ཆེན་པོ་ལ་སོགས་པ་འཇིག་རྟེན་པའི་རིགས་ཀྱི་རྒྱུད་དེ། དེ་དག་
ཏུ་བཞག་ཏུ་མེད་ཅིང་ཞལ་ལས་བཤད་པ་འཇིག་རྟེན་པའི་ལྷ་དྲག་པོ་དང་།
ནོར་ལྷའི་བུ་དང་། ཚངས་པ་དང་། ཉི་མ་དང༌། ནམ་མཁའ་ལྡིང་དང་།
གཏུམ་བྱེད་དང༌། མེ་ལྷ་དང་། ཕུར་བུ་གསུམ་པ་དང་། ཀླུའི་རྒྱལ་པོ་དང་།།
མཚན་མོ་རྒྱུ་བ་དང་། རྒྱལ་པོ་བཞི་དང་། ལྷ་མིན་དབང་པོ་དང་། ལྷའི་
བདག་པོ་རྣམས་ཀྱིས་བཤད་པ་དེ་དག་ཀྱང་རང་རང་གི་གཞུང་ནས་འབྱུང་
བའི་ཚུལ་ཆོ་ག་གཞན་དང་མ་འདྲེས་པར་རང་རང་གི་ལྷ་ལ་དད་ཅིང་ཐེ་་་་་
ཚོམ་མེད་པར་བསྒྲུབས་ན་འགྲུབ་པར་དཔུང་བཟང་ལས་བཤད་དོ། །གཉིས་
པ་བྱ་བ་སྤྱིའི་རྒྱུད་ལ། རིགས་ཐམས་ཅད་མཉེས་པར་བྱ་བའི་ཐབས་སུ་གྱུར་
1096



པ། འཇུག་པ་དང་། སྦྱོར་བ་དང་། སྒྲུབ་པ་དང༌། གྲུབ་པའི་སྤྱོད་པ་རྣམས་
འདུས་ཤིང་ཚང་ལ། གསལ་བ་དང་མ་ནོར་བར་སྟོན་པ་དཔུང་བཟང་གི་
རྒྱུད། ཁྱད་པར་འཇུག་པའི་སྤྱོད་པའི་སྐབས་ཀྱི་དཀྱིལ་འཁོར་ཐམས་ཅད་ཀྱི་
ཆོ་ག་སྟོན་པ་གསང་བ་སྤྱི་རྒྱུད་དེ། དེ་ཉིད་ལས། དེ་ནས་གཞན་ཡང་གསང་
བའི་རྒྱུད། །དཀྱིལ་འཁོར་དག་ནི་ཐམས་ཅད་ཀྱི། །སྤྱི་ཡི་ཆོ་ག་རྒྱས་པ་དག །
མདོར་བསྡུས་རབ་ཏུ་བཤད་པར་བྱ། །ཞེས་གསུངས་ལ། དེ་སྤྱིའི་ཆོ་གར་
འགྲོ་རྒྱུའི་དཀྱིལ་འཁོར་དེ་དག་ཀྱང་བྱ་བའི་རྒྱུད་ཀྱི་དཀྱིལ་འཁོར་གསུམ་་་་་
སྟོང་ལྔ་བརྒྱ་ཁོ་ན་སྟེ། དེ་ཉིད་དུ། གཞན་གྱིས་མི་ཐུབ་ལ་སོགས་གང་། །དེ་
བཞིན་གཤེགས་པའི་དཀྱིལ་འཁོར་དང་། །རབ་ཏུ་གནས་པ་ལ་སོགས་
གང་། །པདྨའི་རིགས་ཀྱི་བཤད་པ་དག །འཇིག་རྟེན་དག་ལ་བརྩེ་ཕྱིར་
ངས། །རྣམ་པར་གནོད་པ་ལ་སོགས་པ། །དཀྱིལ་འཁོར་གསུམ་སྟོང་དག་
དང་ནི། །ལྔ་བརྒྱར་བཤད་པ་གང་ཡིན་པ། །དཀྱིལ་འཁོར་དེ་དག་རྣམས་ཀྱི་
སྤྱིའི། །ཆོ་ག་དེ་ནི་ངས་བཤད་དེ། །དེ་ལྟ་བས་ན་ཆོ་ག་འདིས། །དཀྱིལ་
འཁོར་ཐམས་ཅད་བྲི་བར་བྱ། །ཞེས་ངེས་བཟུང་དུ་མཛད་པའི་ཕྱིར་རོ། །
འགའ་ཞིག་འདིས་རྒྱུད་སྡེ་གོང་མ་དག་གིའང་སྤྱིའི་ཆོ་ག་བསྟན་ནོ་སྙམ་
སེམས་པ་ནི་རྣམ་དཔྱོད་ཞན་པར་ཟད་དོ། །དེ་ལྟར་དབང་གིས་རྒྱུད་སྨིན་
ནས་སྒྲུབ་ཐབས་ལ་འཇུག་པར་བྱེད་པ་ལ། སྦྱོར་བའི་ཆོ་ག་གཙོ་བོར་སྟོན་པ་
བསམ་གཏན་ཕྱི་མ། སྦྱོར་བ་དང་གྲུབ་པའི་སྤྱོད་པ་ཐུན་མོང་དུ་སྟོན་པ་
ལེགས་པར་ཐུབ་པའི་རྒྱུད་དེ་སྤྱི་རྒྱུད་བཞིའོ། །སྤྱོད་པའི་རྒྱུད་བོད་དུ་འགྱུར་
བ་ནི་རྣམ་སྣང་མངོན་བྱང་སྟེ། །གཞན་ཕྱག་ན་རྡོ་རྗེ་དབང་བསྐུར་བ་ལ་
སོགས་པ་ནི་སློབ་དཔོན་སངས་རྒྱས་གསང་བས། དེ་ནས་གཞན་པའི་འདུལ་
1097



--
བ་དག་ལ་ནི་དད་པའི་སྒོ་ནས་བྱ་བའི་ལུགས་ཅན་གྱི་རྒྱུད་ཕྱིའི་བྱ་བའི་ཁྱད་
པར་ཡང་དག་པར་བསྟན་པ་ཐབས་དང་ཤེས་རབ་ལ་གོམས་པ་གཙོ་བོར་་་་་
མཛད་པ་དང་གཞན་གྱི་དོན་ཕུན་སུམ་ཚོགས་པར་བྱེད་པ་དག་བསྟན་ཏེ།
འདི་ལྟར་འཕགས་པ་དམ་ཚིག་གསུམ་གྱི་རྒྱལ་པོ་དང་། སྐུ་གསུམ་གྱི་གཙུག་
ཏོར་དང༌། ཕྱག་ན་རྡོ་རྗེ་དབང་བསྐུར་བ་ལ་སོགས་པ་དག་ཡིན་ནོ་ཞེས་བྱ་
རྒྱུད་དུ་མཛད་ལ། སློབ་དཔོན་ཛྙཱ་ན་བོ་དྷས། ཕྱག་ན་རྡོ་རྗེ་དབང་བསྐུར་བ་
ཞེས་བྱ་བ་སྤྱོད་པའི་རྒྱུད་ལས་ཀྱང་ཞེས་གསུངས་པ་དང་། ཇོ་བོ་རྗེའི་ལམ་
སྒྲོན་གྱི་རང་འགྲེལ་ལས་ཀྱང་། སྤྱོད་པའི་རྒྱུད་ནི་རྣམ་པར་སྣང་མཛད་
མངོན་པར་བྱང་ཆུབ་པའི་རྒྱུད། ལག་ན་རྡོ་རྗེ་དབང་བསྐུར་བའི་རྒྱུད་ལ་
སོགས་པ་རྒྱུད་སྡེ་སྟོང་ཕྲག་བརྒྱད་བཞུགས་སོ། །ཞེས་སྤྱོད་རྒྱུད་དུ་གསུངས་
སོ། །རྣམ་སྣང་མངོན་བྱང་གི་འགྲེལ་པ་སངས་རྒྱས་གསང་བས་མཛད་པ་
ལས། རྣམ་པར་སྣང་མཛད་མངོན་པར་རྫོགས་པར་བྱང་ཆུབ་པ་རྣམ་པར་
སྤྲུལ་པ་བྱིན་གྱིས་རློབ་པའི་རྒྱུད་དོན་དམ་པའི་ཚུལ་རབ་ཏུ་བསྒྲགས་པ་་་་་་
བསྒྲུབ་པའི་སྦྱོར་བ་ཐབས་དང་ཤེས་རབ་ལ་གོམས་པ་སྔོན་དུ་འགྲོ་བ་ཡང་་་་
དག་པར་སྟོན་པ་ཕྱིའི་གཙང་སྦྲ་ཡོད་པ་ལ་སོགས་པ་སྒྲུབ་པ་རྣམ་པར་སྨད་
པ་དོན་དམ་པའི་རྣལ་འབྱོར་ལ་གོམས་པའི་རྒྱུར་གྱུར་པ་བསྟན་པ་འདིའང་
གདུལ་བྱའི་སྐྱེ་བོ་བྱ་བའི་རྒྱུད་ཀྱི་ལུགས་དེ་ལྟ་བུ་ལ་མོས་པ་དག་གཟུང་བའི་
ཕྱིར་བྱ་བའི་རྒྱུད་དོ་ཞེས་བསྒྲགས་སོ་ཞེས་བཤད་པས་རྣམ་སྣང་མངོན་བྱང་
ཡང་བྱ་རྒྱུད་དུ་བཞེད་དོ་སྙམ་ན་མ་ཡིན་ཏེ། ལུང་དེ་ཉིད་ཀྱིས། རྒྱུད་འདི་
གདུལ་བྱ་གཞན་དྲུང་བའི་ཆེད་དུ་བྱ་བའི་རྒྱུད་ཀྱི་མིང་གིས་བསྟན་པ་ཞིག་་་་
ཀྱང་ཡོད་པ་དང༌། དེ་དགོངས་པ་ཅན་དུ་བསྟན་པས་སོ། །དེས་ན་རྒྱུད་དེ་
1098



ནི་སྤྱོད་རྒྱུད་ཀྱི་དེ་བཞིན་གཤེགས་རིགས་ཀྱི་རྒྱུད་ཡིན་ལ། ལག་ན་རྡོ་རྗེ་
དབང་བསྐུར་བ་ལ་སོགས་པ་སྤྱོད་རྒྱུད་དུ་བཞེད་པ་དག་རྡོ་རྗེའི་རིགས་སུ་་་
གསུང་ངོ༌། །རྣལ་འབྱོར་གྱི་རྒྱུད་ལ། དེ་ཉིད་འདུས་པ་ལ་སོགས་པ་རྩ་བའི་
རྒྱུད། རྡོ་རྗེ་རྩེ་མོ་ལ་སོགས་པ་བཤད་པའི་རྒྱུད། དཔལ་མཆོག་དང་པོ་ལ་
སོགས་པ་ཕྱི་མའི་རྒྱུད་དོ། །བླ་མེད་ཀྱི་ཕ་རྒྱུད་ལ་རིགས་དྲུག་ཏུ་བཤད་པའི་
དང་པོ། མི་བསྐྱོད་པའི་རིགས་ལ། གསང་འདུས་དང༌། རྡོ་རྗེ་རིགས་ཀྱི་ཁྲོ་
བོ། ཕྱག་རྡོར་གྱི་སྐོར། རྣམ་སྣང་སྒྱུ་འཕྲུལ་དྲ་བ་དང༌། སྐུའི་རིགས་ཀྱི་ཁྲོ་བོ་
གཤིན་རྗེ་གཤེད་ཀྱི་སྐོར། རིན་པོ་ཆེའི་རིགས་ཀྱི་རྒྱུད་ནི་རིན་ཆེན་འབྱུང་
གནས་དང༌། ནམ་མཁའི་སྙིང་པོ་ལ་སོགས་པའི་རྒྱུད་དེ་བོད་ན་མེད། འོད་
དཔག་མེད་ཀྱི་རྒྱུད་ནི། འོད་དཔག་མེད་དང་སྤྱན་རས་གཟིགས་ཀྱི་སྐོར་
ཡིན་ལ། བོད་ན་རལ་པ་གཅིག་པའི་བརྟག་པ་ཙམ་མིན་པ་མེད་ཅེས་བུ་སྟོན་
གསུང་ངོ་། །ལས་རིགས་ཀྱི་རྒྱུད་དོན་གྲུབ་དང་བདུད་རྩི་འཁྱིལ་བའི་སྐོར་
ཀྱང་བོད་ན་མེད། ཟླ་གསང་ཐིག་ལེ་དྲུག་པ་རྡོ་རྗེ་འཆང་གི་རྒྱུད་དོ། །རྣལ་
འབྱོར་མ་རྒྱུད་ལ་དཔལ་སངས་རྒྱས་ཐམས་ཅད་དང་མཉམ་པར་སྦྱོར་བ་་་་་
མཁའ་འགྲོ་མ་སྒྱུ་མ་བདེ་མཆོག་རིགས་དྲུག་མཉམ་པར་སྟོན་པའི་ རྒྱུད།
བདེ་དགྱེས། སངས་རྒྱས་ཐོད་པ། སྒྱུ་འཕྲུལ་ཆེན་མོ། ཨ་ར་ལི་གཉིས། དུས་
ཀྱི་འཁོར་ལོ་དང་བཅས་པ་རྣམས་ཧེ་རུ་ཀའི་རྒྱུད། གདན་བཞི་པ་རྣམ་སྣང་
གི་རྒྱུད། རྡོ་རྗེ་བདུད་རྩི་རྡོ་རྗེ་ཉི་མའི་རྒྱུད། པདྨ་འབར་བའི་རྒྱུད་ཆེན་པོ་ལ་
སོགས་པ་པདྨ་གར་དབང་གི་རྒྱུད། སྒྲོལ་མ་མངོན་པར་འབྱུང་བའི་རྒྱུད་ལ་
སོགས་པ་རྟ་མཆོག་གི་རྒྱུད། ཇི་བཞིན་བརྙེས་པ་ནམ་མཁའ་དང་མཉམ་
པའི་རྒྱུད་ལ་སོགས་པ་དྲུག་པ་རྡོ་རྗེ་འཆང་གི་རིགས་ཀྱི་རྒྱུད་དེ། དེ་ལྟར་
1099



བདུན་དུ་བཤད་དོ། །དེ་དག་ཀྱང་བཞུགས་ཚུལ་གྱི་སྒོ་ནས་རྩ་བའི་རྒྱུད།
བརྟག་པའི་རྒྱུད། རྒྱུད་ཕྱི་མ། ཕྱི་མའི་ཕྱི་མ། བཤད་པའི་རྒྱུད། སྙིང་པོའི་
རྒྱུད། འབྲས་བུའི་རྒྱུད། ཤིན་ཏུ་རྨད་དུ་བྱུང་བའི་རྒྱུད་བརྒྱད་དུ་ཕྱེ་སྟེ། ཡེ་
ཤེས་ཐིག་ལེར། དེ་ལྟར་རིམ་པ་ཐམས་ཅད་ན། །ལྷ་མོ་དེ་ཉིད་ཤེས་པར་བྱ། །
ས་བོན་ལས་ནི་མྱུ་གུ་བཞིན། །རྒྱུད་ཀུན་རིམ་ཤེས་རིམ་པས་སོ། །ཞེས་པས་
ས་བོན་ལ་མྱུ་གུ་ནས་འབྲས་བུའི་བར་རིམ་པས་འབྱུང་བ་བཞིན་དུ། རྩ་བའི་
རྒྱུད་ལས་རྒྱུད་གཞན་རྣམས་རིམ་པ་བཞིན་འབྱུང་བས་དོན་གྱི་རིམ་པས་་་་་
བཞུགས་པ་ཡིན་ལ། རྒྱུད་ཀུན་རིམ་ཤེས་ཞེས་གསུངས་པའི་ཕྱིར། རྒྱུད་
གཞན་ཐམས་ཅད་ལའང་མཚུངས་པ་འགྲེལ་པར་བཤད་དོ། །འདིའི་ཤིན་ཏུ་
རྨད་དུ་བྱུང་བའི་རྒྱུད། ལྷ་མོ་བརྒྱད་པོ་སྐུ་དང་བྲལ། །དེ་ཕྱིར་སྨྲ་བར་མི་
བཏུབ་བོ། །ཞེས་པ་འདི་གཞན་དག་བདེ་སྟོང་གི་མྱོང་བ་ལ་བཤད་ཀྱང་མ་
ཡིན་ཏེ། བཀའ་ཡང་དག་པའི་ཚད་མ་ཞེས་བྱ་བ་སློབ་དཔོན་ཏེ་ལོ་པས་འོག་
མིན་གྱི་གནས་ནས་སྤྱན་དྲངས་པ་རྒྱུད་ཐམས་ཅད་ཀྱི་ངེས་པ་སྟོན་པའི་རྒྱུད་
འདི་ཡིན་ནོ། །རྒྱུ་མཚན། རྩ་བའི་རྒྱུད་ས་བོན་ལྟ་བུ་ནས། འབྲས་རྒྱུད་
འབྲས་བུར་ཆགས་པའི་དཔེ་ཅན་གྱི་བར་བཤད་ནས། བརྒྱད་པ་ཤིན་ཏུ་
རྨད་དུ་བྱུང་བའི་རྒྱུད་ནི་འབྲས་བུ་ལོངས་སྤྱོད་པ་ལྟ་བུ། དེ་ཐམས་ཅད་ཀྱི་
དོན་བསྒྲུབ་པའི་ཐབས་ཀྱིས་ཉམས་སུ་མྱོང་བར་བྱེད་པའོ། །ཡང་ན་དབང་
མདོར་བསྟན་ལས། རྒྱུད་ལ་མདོར་བསྟན་རྣམ་གསུམ་དང་། །རྒྱས་པར་
བ ཤད་པ་གསུམ་དུ་འགྱུར། ། །ཞེས་ཀྱང་གསུངས་སོ། །ལྔ་པ་འཆད་ཚུལ་གྱི་
རྣམ་པར་གཞག་པ་ཞིབ་མོར་བཤད་པ་ནི། དཔུང་བཟང་གིས་ནུས་པའི་
རྒྱུད་ཀྱི་འགྲེལ་པ་ལས་བཤད་པ་ལྟར། འཇུག་པ་དང་། སྦྱོར་བ་དང་།
1100



འགྲུབ་པ་དང་། གྲུབ་པའི་སྤྱོད་པ་དང་བཞིས་བྱ་བའི་རྒྱུད་རྣམས་བཤད་
པར་བྱ་བ་ལ། རྒྱུད་གང་ལ་ཐམས་ཅད་མ་ཚང་ཞིང་མི་གསལ་བ་དག་ལ། བྱ་
བ་སྤྱིའི་བཤད་པའི་རྒྱུད་བཞིས་ཁ་བསྐང་སྟེ་བཤད་པར་བྱའོ། །སྤྱོད་པའི་
རྒྱུད། རྣམ་སྣང་མངོན་བྱང་གི་འགྲེལ་པར་བཤད་པ་ལྟར། གདུལ་བྱ་དབང་
རྣོན་འགོ་སྨོས་པས་གོ་བ་ལ་རྒྱུད་ཀྱི་མཚན་ཙམ་དང་། དབང་འབྲིང་རྣམ་
པར་ཕྱེ་བས་གོ་བ་ལ་མིང་དེ་ཉིད་ཀྱིས་དོན་རབ་ཏུ་ཕྱེ་བ་ཙམ་བརྗོད་པ་་་་་་
དང༌། དབང་རྟུལ་ཚིག་ལྷུར་ལེན་པ་ལ། ཚིག་དེ་དག་ཉིད་ཀྱི་ཡན་ལག་རྣམ་
པར་ཕྱེ་བ་བརྟག་པའི་རིམ་གྱིས་རྒྱས་པར་སྤྲོས་ཏེ་འཆད་པའི་སྒོ་གསུམ་གྱིས་
སོ། །རྣལ་འབྱོར་གྱི་རྒྱུད་རྣམས་ནི་རྩེ་མོ་ལས་བཤད་པ་ལྟར། ལས་ཐམས་
ཅད་བསྡུས་པའི་བཤད་པ་དང་། གསང་ཚིག་བྱེ་བྲག་ཏུ་འབྱེད་པའི་བཤད་
པ་དང་། ལྡེམ་པོར་དགོངས་པ་རྣམ་པར་འགྲེལ་པའི་བཤད་པ་དང་། དེ་ཁོ་
ན་ཉིད་ཤེས་པར་བྱེད་པའི་བཤད་པ་སྟེ། རྟོག་བསྡུས་བཞི་སྦྱོར་གྱིས་སོ། །
རྣལ་འབྱོར་བླ་མེད་ཀྱི་བཤད་པ་ནི། ཡེ་ཤེས་རྡོ་རྗེ་ཀུན་ལས་བཏུས་ནས་
བཤད་ཐབས་ཀྱི་ཡན་ལག་རྒྱན་བདུན་དུ་གསུངས་ཏེ། གླེང་བསླང་བ་ལྔ།
འཚང་རྒྱ་བའི་ཚུལ་བཞི། རྒྱས་བཤད་མཐའ་དྲུག བཤད་པའི་ཚུལ་བཞི།
ཚོགས་དང་སློབ་མ་ལ་བཤད་པའི་དབྱེ་བ་གཉིས། རྒྱུད་ལ་འཇུག་པའི་གང་
ཟག་ལྔ། དགོས་པ་བདེན་པ་གཉིས་རྣམ་པར་ངེས་པ་སྟེ། བདུན་གྱི་སྒོ་ནས་
ཕ་རྒྱུད་གཙོ་ཆེར་བཤད་པའི་ཚུལ་སྒྲོན་མ་གསལ་བ་ལས་རྒྱས་པར་བཤད་པ་
དང་། དཔལ་དུས་ཀྱི་འཁོར་ལོ་ལས་ཕྱི་ནང་གཞན་གསུམ་གྱིས་བཤད་པའི་
ཚུལ་ལམ་ནཱ་རོ་འགྲེལ་ཆེན་ལས། དྲང་བ་དང་ངེས་པའི་དོན་གྱི་རིམ་པས་
རྒྱས་པར་འཆད་དེ། ཇི་ལྟར་གྱུར་པ་མདོར་བསྟན་དང་། །རྒྱས་པར་བཤད་
1101



པ་གསལ་བར་བྱེད། །ཟབ་དོན་ཤིན་ཏུ་རྒྱས་བཤད་དང་། །རྒྱུད་ཀྱི་བཤད་པ་
རྣམ་གསུམ་སྟེ། །རྡོ་རྗེ་ཐེག་པ་མངོན་འདོད་པའི། །རྣལ་འབྱོར་ལྡན་པས་
ཤེས་པར་བྱ། །ཞེས་རྗོད་བྱེད་ཚིག་གི་རྒྱུད། བརྗོད་བྱ་དོན་གྱི་རྒྱུད་གཉིས་སུ་
ཕྱེ་ནས་ཕྱི་མ་དེ་གཏན་ལ་འབེབས་པའི་ཕྱིར། དབང་རྣོན་དོན་གྱི་ཡེ་ཤེས་སུ་
གོ་ནུས་པ་ལ་མཚན་དོན་དུ་བཤད་པ། དབང་འབྲིང་ཐོད་རྒལ་བ་དཔེའི་ཡེ་
ཤེས་སུ་གོ་ནས་ངེས་དོན་མཚོན་ནུས་པ་ལ་གླེང་གཞི་བཞུགས་ཚུལ་དུ་བཤད་
པ། དབང་པོ་ཐ་མ་རིམ་གྱིས་པ་ཚིག་གི་སྤྲོས་པ་ལ་བརྟེན་ནས་རིམ་གྱིས་
དོན་གོ་བར་ནུས་པ་ལ་མདོར་བསྟན་རྒྱས་བཤད། རྒྱས་བཤད་ཆེན་པོས་མ་
རྒྱུད་གཙོ་ཆེར་འཆད་པར་གསུངས་སོ། །དེ་ལྟར་རྒྱུད་སྡེ་སྤྱིའི་རྣམ་གཞག་
མཁས་པའི་ཡིད་འཕྲོག་ཅེས་བྱ་བ་འདི་ནི་དཔལ་འབྲུག་པ་ཞེས་ས་གསུམ་ན་
གྲགས་པའི་པཎྜི་ཏ་པདྨ་དཀར་པོས་གཡས་རུ་གཙང་གི་མཐིལ་པ་སྣམ་ལྷུན་
གྲུབ་རྩེར་གཞན་ལ་སྦྱིན་པར་བྱ་བའི་ཆོས་སུ་བྱས་པའོ། །མངྒ་ལཾ། །
མཁས་གྲུབ་བྱེ་བའི་གཙུག་རྒྱན་པདྨ་དཀར། །ཟབ་དོན་མན་ངག་
འདོད་འཇོ་གཏེར་མཛོད་ནས། །ལེགས་བྱེད་འཕྲོ་སྐྱོངས་དཔལ་ལྡན་ཚེ་རིང་
གིས། །རྒྱུ་སྦྱོར་འབྲེལ་བཅས་ས་བཅུ་མངོན་གྱུར་ཤོག །དགེའོ།། །།
1102



མཇུག་གི་གཏམ།
བོད་ཀྱི་བཅུ་ཕྲག་རིག་མཛོད་ཆེན་མོ་ལས་བཀའ་བརྒྱུད་པའི་གསུང་་་་་
རབ་པོད་ཉི་ཤུ་ཅན་ཚར་ཉིས་སྟོང་པར་སྐྲུན་གྱི་འགྲོ་སོང་ཁྱོན་བསྡོམས་སྒོར་
བརྒྱད་འབུམ་ཙམ་དགོས་འདུག ཐེངས་འདིའི་སྦྱིན་བདག་གཙོ་བོ་
འཛམ་གླིང་རོགས་པ (ROKPA)ཚོགས་པའི་དབུ་ཁྲིད་ཨ་དཀོན་སྤྲུལ་སྐུ་
རིན་པོ་ཆེས་ཡིག་སྒྲིག་གློག་འཕྲུལ་མ་ལག་ཆ་ཚང་དང་ཡི་གེ་སྒྲིག་ཞུས་དཔེ་
རྟགས་སོགས་ལ་སྒོར་ཁྲི་བཅུ་གཅིག པར་དུ་སྐྲུན་བྱེད་སྒོར་ཁྲི་བཅུ་དྲུག་སྟེ་
བསྡོམས་པས་སྒོར་ཉིས་འབུམ་བདུན་ཁྲི་བཞི་སྟོང་གནང་། གཞན་ཡང་སྐྱོ་
བྲག་གསལ་དགའ་རིན་པོ་ཆེས་སྒོར་ཆིག་ཁྲི། འདམ་དཀར་དུལ་མོ་ཆོས་རྗེ་
རིན་པོ་ཆེས་སྒོར་ཆིག་ཁྲི། སྐྱོ་བྲག་ཨ་བསྟན་ཕུན་ཚོགས་རིན་པོ་ཆེས་སྒོར་
ཆིག་ཁྲི། གོ་ཆེ་བླ་མ་ནོར་ལྷས་སྒོར་ཆིག་ཁྲི། ཀཿ ཐོག་འབྲུག་གྲགས་རིན་པོ་
ཆེས་སྒོར་ཆིག་ཁྲི་བཅས་ཀྱིས་བཀའ་དྲིན་སྩལ་ཅིང་། མཁན་པོ་དཔའ་
བརྟན། སྤྲུལ་ཀླུ་སྒྲུབ་རྒྱ་མཚོ་དང་། མཁན་ལོ་ཡག་སོགས་ཆེ་ཆུང་ནོར་གྱིས་
རྒྱབ་སྐྱོར་དང་། མ་ཕྱི་གཡར་གནང་། ཡི་གེ་སྒྲིག་ཞུས་ཀྱི་རོགས་རམ་བགྱིད་
མཁན་རྣམས་ལ་སྙིང་ཐག་པ་ནས་བཀའ་དྲིན་ཆེ་ཞུ། ད་ལན་པོད་ཉི་ཤུ་
ཡོངས་རྫོགས་ལོ་ངོ་གཉིས་རིང་པར་སྐྲུན་ལེགས་འགྲུབ་བྱ་རྒྱུ་ཡིན་ཀྱང་འགྲོ་
སོང་གི་ཐད་དུ་ད་དུང་དཀའ་ངལ་ཆེ་བས། སྤྱིར་རྒྱལ་བསྟན་བཤད་སྒྲུབ་ཏུ་
མཁྱེན་ཅིང་ཆོས་འབྱོར་སྟོབས་གསུམ་ལྡན་པའི་དམ་པ་རྣམས་དང༌། སྒོས་
སུ་བོད་རང་གི་ཐུན་མོང་དང་ཐུན་མོང་མ་ཡིན་པའི་རིག་པའི་གནས་མཐའ་
དག་ལ་ཤ་ཞེན་ཆེ་ཞིང་དད་འབྱོར་གཏོང་ཕོད་ལྡན་པའི་སྦྱིན་བདག་རྣམས་
1103



ཀྱིས་རོགས་རམ་ཡང་ཡང་གནང་བར་མཁྱེན་མཁྱེན་མཁྱེན་ཞེས་སྒྲིག་པ་པོ་
སྐྱོ་བྲག་དམ་ཆོས་ཟླ་བ་ནས་ཕུལ།
1104



སྐལ་བཟང་ལྷ་མོ།
སྤྱིའི་ཇུས་འགོད་པ། །
ལྷུན་གྲུབ་རྡོ་རྗེ།
རྩོམ་སྒྲིག་འགན་འཁུར་པ། ལྷུན་གྲུབ་རྡོ་རྗེ།
མདུན་ཤོག་མཛེས་རིས་པ། སྐར་མ་འོད་གསལ།
ལྷ་རིས་པ།
བེ་རི་སངས་རྒྱས་ཚེ་རིང་།
པར་སྒྲིག་འཆར་འགོད་པ། ལ་ཧའེ་ཡུང་།
《 བོད་ཀྱི་བཅུ་ཕྲག་རིག་མཛོད་ཆེན་མོ 》ལས་
བཀའ་བརྒྱུད་པའི་གསུང་རབ་པོད་བཅུ་བདུན་པ།
རྒྱུད་སྡེ་སྤྱི་རྣམ།
ཁྲོ་ཕུ་བུ་སྟོན་སོགས་ཀྱིས་མཛད། མཁན་པོ་དམ་ཆོས་ཟླ་བས་བསྒྲིགས།
པར་སྐྲུན།
འགྲེམས་སྤེལ།
མཚོ་སྔོན་མི་རིགས་དཔེ་སྐྲུན་ཁང་།(ཟི་ལིང་གྲོང་ཁྱེར་ཐུན་རིན་ལམ་སྒོ་ཨང 10）
སྦྲག་ཨང 810001 ཁ་པར 6143426
མཚོ་སྔོན་ཞིང་ཆེན་ཞིན་ཧྭ་དཔེ་ཁང་།
མཚོ་སྔོན་མི་རིགས་པར་ཁང་།
850X 1168 1/32
35. 125
བརྒྱུད་འཚོང་།
པར་འདེབས།
དེབ་ཚད།
དཔར་ཤོག
གསབ་ཤོག
ཡིག་གྲངས།
པར་ཐེངས།
དཔར་ཐེངས།
དཔར་གྲངས།
ཁྲི 54. 7
2001 ལོའི་ཟླ 6 པར་པར་གཞི་དང་པོ་བསྒྲིགས།
2001 ལོའི་ཟླ 6 པར་དཔར་ཐེངས་དང་པོ་དཔར།
2 000
དཔེ་རྟགས། ་ ISBN7-5420-0932-X/B • 31
རིན་གོང་།
དེབ་སྤུས་ལེགས། སྒོར། 48. 00
དེབ་དཀྱུས་མ། སྒོར། 38. 00
པར་གཞི་འདི་གར་དབང་བས་པར་བཤུས་བརྒྱབ་ན་ཁྲིམས་ཆད་ཕོག
( ཤོག་ངོས་ཆད་ནོར་སློག་སྐྱོན་གང་རུང་ཡོད་ཚེ་པར་ཁང་ལ་དྲི་གཏུག་བྱ)



《藏族十明文化传世经典丛书》
噶举系列第17卷
明学·续部总论
布敦·仁钦竹等著
丹求达哇 整理
出版
青海民族出版社(西宁市同仁路10号)
发行:
出发经
邮政编码810001 电话6143426
经销:青海省新华书店
印刷:青海民族印刷厂
开 本: 850×1168 1/32
印张:35.125
字数: 547千
插页:9
版次: 2001年6月第1版
印次: 2001年6月第1次印刷
印数: 2000
书
一书定
号
:ISBN7-5420-0932-X/B.31(民文)
| 精装 48.00元
定价: 更性 38.00元
版权所有,翻印必究
(书中如有缺页、错页及倒装请与工厂联系)



.
.
…
..…



《藏族十明文化传世经典丛书》
噶举系列
编辑委员会
顾问:
楚如朗,
仲却
主编:
桑杰
副主编:
丹求达吐仁青当周
编委:
巴丁鲁周嘉措
白日·德勒彭措南才让
格桑娜姆龙智多杰
r
进
un,
!
地址:
…
www.wn,
多
**
t
·中
… . .
.



* ..
.
..
目的。
有事”。
。。
主
...
...
iii
"..
.
..
11:
:::,
青
产
4.
得
.
7
「
門
行:
。
。
”
ISBN 7-5420-0932-X/B·31
(民文)定价:精装 48.00 元
平装 38.00元
带:
站
等等。
14
上
,
上
由體
h
所
t
.
:
:
..
:
:
:



的。
”
:,
:
的
生
1.
5.
:
:
,
-
能出
:
::,
“
是
。
讓
…
::
书
,
.
中
,
共構
,
:
注
*
「
是」
, ...
秦
.
1
帶
「
:
答
LIFE
,,
,
曲
部
:::
,
新
. :
…
.
的
,....
品,,
,
,
墨
:
總之
第
營業時做到的是他們的需求。
1
、
'吃出
,
1
:
...….
2
,
識
ISBN 7-5420-0932-X
-
,
--
人
、
.
,
:
::
ty
9787542009328">
NATISFP Dr.
1 - "HEIST="htty's
HUTIF-ELETTEEry Hil
:11
::
:
第一
繼
部落
Leal
協
